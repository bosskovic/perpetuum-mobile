---
slug:              "treca-proleterska-sandzacka-brigada-2"
title:             "Treća proleterska sandžačka brigada, zbornik sećanja, knjiga 2"
authors:           "Bogdan-Gledović"
goodreads_id:      "35448574"
img:               "https://images.gr-assets.com/books/1497649803l/35448574.jpg"
excerpt:           ""
tags:
  - aaa-Bogdan-Gledović
  - bbb-NOB-memoar-/-dnevnik
  - bbb-četvrta-ofanziva
  - bbb-peta-ofanziva
  - bbb-NOB
  - bbb-treća-proleterska-brigada
  
---

Kao i prva knjiga zbornika sećanja Treće proleterske, i ova sadrži tekstove različitog tipa:

- sećanja učesnika (oficira, boraca, sanitetskog osoblja...)
- istorijsko-vojno-strateške prikaze pojedinih operacija (autori su uglavnom viši oficiri Treće proleterske)
- tekstove posvećene poginulim saborcima
- članke iz brigadnog i bataljonskih listova
- spisak boraca i starešina na dan formiranja brigade


Trenutno me posebno interesuje Peta ofanziva (Sutjeska), i oduševilo me mnoštvo tekstova (sećanja) učesnika koji su 
bili u raznim jedinicama, terenima i pozicijama, unutar hijerarhije - od komandira brigade, do oficira, komesara, 
boraca, bolničarki, intendanata i ranjenika.

Zanimljivo je i to što mnogi tekstovi (uključujući i tekstove iz svih pet tomova zbornika radova o Sutjesci, kao i osvrt 
Milovana Đilasa na Sutjesku u Padu Nove Klase) govore o istim događajima na istim mikro lokacijama, na primer borbe na 
Štulcu, početak povlačenja iz kanjona Sušice, povlačenje iz Mratinja na Vučevo, dešavanja na Dragoš sedlu pre pokušaja 
proboja, proboj i pogibija Save Kovačevića, povlačenje u grupama ka Sandžaku nakon razbijanja Treće divizije...

Takođe sam čitanjem ovog zbornika stekao bolje razumevanje kretanja pojedinih bataljona pa čak i bataljonskih četa Treće 
proleterske brigada, što mi je posebno interesantno jer se moj deda kao šesnaestogodišnji dečak borio u jednoj od tih četa.


Čitanjem ovih tekstova može se dobiti uvid u ljudsku dimenziju tih događaja, a i ti sami događaji se mogu donekle 
razumeti na nekom površnom nivou. Za detaljnu, nepristrasnu, objektivnu analizu moraću da tražim drugi izvor...