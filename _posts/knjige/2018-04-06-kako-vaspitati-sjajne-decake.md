---
slug:              "kako-vaspitati-sjajne-decake"
layout:            knjiga
title:             "Kako vaspitati sjajne dečake"
authors:           "Ian Grant"
goodreads_id:      "39720238"
img:               "https://images.gr-assets.com/books/1522886970l/39720238.jpg"
excerpt:           ""
categories:        ['knjige']
animation:
  url: /assets/img/book.gif
  width: 300
  height: 244
tags:
  - bbb-vaspitanje-dece
  - aaa-Ian-Grant
---

Vrlo personalizovano (lično), anegdotsko iskustvo koje autor crpi iz svoje brojne porodice (četiri sina i njihova deca) 
koje bez naročite distance, upakovano u sopstveni sistem vrednosti, pokušava da uopšti i učini korisnim drugima.

Svideo mi se neki opšti ton i prepoznao sam svog sina i sebe u mnogim opisanim situacijama, reakcijama ili karakternim 
osobinama. Knjiga diže ruke od militantne političke korektnosti i prihvata da dečaci i devojčice nisu jednaki, 
fiziološki, psihološki, fizički, razvojno... od trenutka kada su začeti pa do smrti. Isto tako očevi nisu muške mame. 
Treba da razumemo i prihvatimo to što jesmo i da pustimo dečake da budu dečaci, oblikujući ih ali nipošto slamajući.

Knjiga nije dosadna niti moralizatorska, dobro je organizovana, prelom je pregledan i moguće je izvući poentu 
preletanjem kroz tekst u prvom ili drugom čitanju.

Koliko je korisna ili primenjiva, to ne bih znao da kažem. Prvo, nisam joj ni pristupio sa nekim problemom koji treba 
da mi reši a drugo, mislim da se kombinacije dečaka, očeva, porodica i okolnosti toliko međusobno razlikuju da teško da 
bilo koja knjiga može da da neko univerzalno uputstvo. 