---
slug:              "oblaci-nad-tarom"
title:             "Oblaci nad Tarom"
authors:           "Čedomir Minderović"
goodreads_id:      "34657896"
img:               "https://images.gr-assets.com/books/1490127382l/34657896.jpg"
excerpt:           ""
tags:
  - aaa-Čedomir-Minderović
  - bbb-NOB-proza
  - bbb-peta-ofanziva
  
---

Roman napisan verovatno tokom poslednje godine Drugog svetskog rata i objavljen ubrzo nakon rata. Interesantno je 
videti taj zamrznuti trenutak, još neizmenjen do neprepoznatljivosti kasnijim građenjem mitova, još necenzurisan nakon 
rezolucije Inform-biroa. Za eksplicitne scene borbe i stradanja autoru nije bila potrebna prevelika mašta, sve je to 
video uživo.

Radnja se odvija tokom nekoliko dana u proleće 1943. dok se partizanske jedinice opiru stezanju obruča na potesu od 
desne obale Tare do Foče (Čelebić). Radnja je isprekidana dugim digresijama (pogotovo u prvoj polovini knjige) koje 
lutaju prostorno i vremenski, što je na momente dezorijentišuće.

Jasno mi je da je knjiga objavljena u trenutku euforije pobede, pretpostavljam jedna od prvih, pa verujem da je autor 
partizane morao da prikaže kao prkosne, superiorne, kako gledaju s prezirom na Nemce, na smrt, stradanje, bez straha, 
kajanja, tuge... Na trenutke se stiče utisak da partizani gone Nemce a ne da oni sami spašavaju živu glavu (sa bolnicom 
punom ranjenika i tifusara) i beže preko krša od brojčano nadmoćnijeg neprijatelja koji prilazi sa svih strana opremljen 
topovima, mitraljezima, haubicama, bombarderima... Partizani gledaju sa podsmehom na nemačke napade i skoro kao da se 
raduju sukobima sa Nemcima nakon kojih će moći da im oduzmu opremu, oružje, odeću... To mi je malo delovalo neuverljivo.