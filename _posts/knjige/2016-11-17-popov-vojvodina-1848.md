---
slug:              "popov-vojvodina-1848"
layout:            knjiga
title:             "Vojvodina 1848"
authors:           "Grupa autora"
goodreads_id:      "32996728"
img:               "https://images.gr-assets.com/books/1479315885l/32996728.jpg"
excerpt:           ""
categories:        ['knjige']
animation:
  url: /assets/img/book.gif
  width: 300
  height: 244
tags:
  - aaa-Čedomir-Popov
  - aaa-Slavko-Gavrilovic
  - aaa-Zoltán-Györe
  - aaa-Tibor-Pál
  - aaa-Božidar-Kovaček
  - aaa-Zoltán-Fónagy
  - aaa-Péter-István-Vársanyi
  - aaa-Kálmán-Csehák
  - aaa-Marko-Mitrović 
  - aaa-Antal-Hegedũs 
  - aaa-Ágnes-Ózer 
  - bbb-revolucija-1848-49
  - bbb-Vojvodina

---

Skup radova različitog kvaliteta u kojima većinom nisam našao ništa novo ili zanimljivo. Neki su suviše uopšteni, 
prepričavaju opšta mesta bez pokušaja da osvetle nove detalje a neki su površni (romansirana naracija bez referenci).

"Kako su se (i zašto) pogoršali odnosi između Mađara i Srba u proleće i leto 1848. godine" Čehak Kalmana ima oštar ton 
gotovo političkog pamfleta. U radu izvodi niz zaključaka i interpretacija koje se razlikuju od svega što sam do sada 
viđao, i to bez ikakvog navođenja izvora. Da ironija bude veća, u zaključku kaže: "Ni istoričari često ne izlažu 
događaje iz 1848/49. godine u svemu saglasno verodostojnim istorijskim činjenicama. Po mom mišljenju, istorijsku 
prošlost treba što celovitije upoznati na obe strane i prezentovati je bez pristrasnosti najširoj publici".

Izdvojio bih radove:
- "Srpski nacionalni program i politička borba za Srpsku Vojvodinu u Austrijskoj carevini 1848-1849." Slavka Gavrilovića, koji je dobar, detaljan siže
- "Ciljevi srpskog pokreta u Vojvodini" Đere Zoltana - zanimljiva analiza čiji je zaključak da politički kompromis teško da je bio moguć, pošto su Srbi tražili nešto što Mađari nisu mogli lako da im daju - državu u državi, što bi bio prvi korak ka kasnijem istupanju tj. otcepljenju
- "Kraljevski poverenik za južne krajeve" Varšanji Petar Ištvana - zanimljiv osvrt na Petra Čarnojevića i njegovu ulogu u 1848. godini