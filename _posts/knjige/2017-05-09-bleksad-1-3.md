---
slug:              "bleksad-1-3"
title:             "Bleksad 1-3"
authors:           "Juan Díaz Canales"
goodreads_id:      "35108990"
img:               "https://images.gr-assets.com/books/1494423805l/35108990.jpg"
excerpt:           ""
tags:
  - aaa-Juan-Díaz-Canales
  - bbb-strip
  
---

Nisam baš u fazonu stripova, nisam ih previše čitao ni kao klinac, a pogotovo ne sada, pa ne znam baš koliko ću moći 
objektivno da napišem prikaz.

Bleksada sam dobio kao poklon i preporuku od nekoga ko je u ovim vodama, pa već to nešto znači.

Priče me najviše podsećaju na američke noir filmove, ako ne po atmosferi (za noir bih nekako očekivao da stalno pada 
kiša i da su scene mračne), onda bar po tematici - detektivske priče smeštene u SAD 50-ih godina, a i sam lik Bleksada 
podseća na neke Bogartove uloge.

Priče nisu naročito originalne, kao ni dijalozi, ali možda je to i bila namera.

Što se crteža tiče, svi likovi su antropomorfne životinje i interesantno je kako autori to koriste da istaknu neke 
osobine. Mislim da bi bilo još bolje kada likovi ne bi ni bili svesni da su životinje, tj. da su njihovi izgledi samo 
metafore a ne zaista "rase".

Sve u svemu, kao što pomenuh na početku, nisam fan stripova, i kada ih i čitam, očekujem da imaju fenomenalnu priču, 
poruku, dubok i razrađen svet (na primer manga Nausicaa, ili adaptacije romana), itd. Bleksad je rekao bih zgodan samo 
da se ubije sat-dva.