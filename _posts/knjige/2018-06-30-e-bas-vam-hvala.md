---
slug:              "vidojkovic-e-bas-vam-hvala"
layout:            knjiga
title:             "E baš vam hvala"
authors:           "Marko Vidojković"
goodreads_id:      36328813
img:               https://images.gr-assets.com/books/1506770323l/36328813.jpg
excerpt:           ""
categories:        ['knjige']
animation:
  url: /assets/img/book.gif
  width: 300
  height: 244
tags:
  - bbb-sf
  - aaa-Marko-Vidojković
---

Zanimljivo, na nivou neke farse gde je sve moguće i gde se ne zna šta će se sledeće dogoditi.

Vidojkovića nisam ranije čitao, ali iz njegovih javnih nastupa ovo je upravo ono što bih od njega očekivao - stavovi, 
rečnik, agresivnost - to je on.


U romanu on postavlja dve stvarnosti jednu naspram druge: u jednoj se SFRJ nije raspala (1989. oboren je avion u kom su 
bila politička rukovodstva svih republika, i to je tačka rascepa dve stvarnosti), a druga stvarnost je ova naša. U SFRJ 
svetu Jugoslavija je najbogatija, najnaprednija, najrazvijenija država na svetu, ili gotovo tako. Tehnologija je 
vrhunska, medicina takođe, gandža legalna i široko rasprostranjena (gaje je Albanci na Kosovu i u Makedoniji), visoka 
je ekološka svest, gradovi sveže umiveni i urbanistički sređeni, autoputevi ispod zemlje, mreža hiper brzih pruga...


Autor pokušava u par navrata da poveže i neuverljivo objasni vezu između 1989. i te ružičaste stvarnosti, ali možda bi 
bolje bilo da je to ostavio kao misteriju ili jednostavno rekao "because of magic".

Roman me veoma podseća na Čoveka iz visokog dvorca Philip K. Dick-a. U oba slučaja, "ishodišna stvarnost" je napredna, 
tehnološki razvijena, urbanistički sređena, ljudi disciplinovani, uredni i vaspitani. U pozadini, obema stvarnostima 
upravljaju vojne hijerarhije psihopata, specijalne vojne jedinice bez ikakve kontrole, ad hoc likvidacije, 
koncentracioni logori, deo su obe te stvarnosti jednako kao i blještave "fasade" koje se na prvi pogled vide.

Ne znam da li je autor imao nameru da opiše utopiju, distopiju ili pomalo od oba. Pretpostavljam da je to neka njegova 
lična utopija, fantazija u kojoj se obračunao sa našom stvarnošću metodama koje su mu najbliže srcu.

Sve u svemu, roman je zabavna, površna fantazija jugonostalgičara, bez prave namere da se razumeju problemi Jugoslavije 
krajem osamdesetih, da se osmisle rešenja tih problema ili da se zamisli neko realno, održivo društvo u Jogoslaviji 21. 
veka. Proklamuje neko bratstvo i jedinstvo i ideali socijalizma a u pozadini provejavaju šovinizam i materijalizam (ili 
možda umišljam).