---
slug:              "carr-ruska-revolucija"
layout:            knjiga
title:             "Ruska revolucija od Lenjina do Staljina 1917-1929"
authors:           "Edward Hallett Carr"
goodreads_id:      "40481190"
img:               "https://images.gr-assets.com/books/1528370093l/40481190.jpg"
excerpt:           "Dobar uvod u prvih desetak godina sovjetske istorije, na laičkom nivou, iz 
                    perspektive uglednog britanskog profesora istorije s kraja sedamdesetih godina."
categories:        ['knjige']
animation:
  url: /assets/img/book.gif
  width: 300
  height: 244
tags:
  - bbb-oktobarska-revolucija
  - bbb-Lenjin
  - bbb-Staljin
  - bbb-Trocki
  - aaa-Edward-Hallett-Carr
---

Knjiga pruža upravo ono što i reklamira: dobar uvod u prvih desetak godina sovjetske istorije, na laičkom nivou, iz 
perspektive uglednog britanskog profesora istorije s kraja sedamdesetih godina.

Edward Carr je posvetio više od četvrt veka proučavanju sovjetske istorije i na tu temu je objavio deset opsežnih tomova. 
Ova knjiga zamišljena je (i u samom predgovoru najavljena od strane autora) kao lagan uvod, neopterećen fusnotama, 
referencama, citatima i raznim detaljima i uglavnom predstavlja pogled "od gore" na burne događaje u Rusiji od Oktobarske 
revolucije do Staljinovog preuzimanja apsolutne moći.

Meni je ova knjiga bila uvod u pomenutu temu, i zadovoljan sam onim što mi je pružila, mada sam svestan ograničenja:
- pomenuto odsustvo referenci, sažimanje i interpretiranje
- deluje mi da se autor trudi da bude objektivan, ali uprkos tome njegova perspektiva na sve te događaje je iz ugla pripadnika britanske više srednje klase, dakle bez političkih i ideoloških simpatija (što samo po sebi ne mora biti ni dobro ni loše)
- štivo je staro 40-50 godina; u međuvremenu su se mnoge arhive otvorile i sigurno su i drugi izvori postali dostupni