---
slug:              "salas-u-malom-ritu"
layout:            knjiga
title:             "Salaš u Malom Ritu"
authors:           "Arsen Diklić"
goodreads_id:      "39794108"
img:               "https://images.gr-assets.com/books/1523351278l/39794133.jpg"
excerpt:           ""
categories:        ['knjige']
animation:
  url: /assets/img/book.gif
  width: 300
  height: 244
tags:
  - bbb-Banat
  - bbb-Vojvodina
  - bbb-NOB-proza
  - aaa-Arsen-Diklić

---

Arsen Diklić, iako rođen u Lici i odrastao u Hrvatskoj, Drugi svetski rat je najvećim delom proveo u Vojvodini. Ta 
sećanja i iskustva, a posebno jedan istinit događaj, nemačko žito koje je zapalio dečak Milan Maljević, poslužio mu je 
kao osnova za dečiji roman koji objavljuje 1953. godine.

Roman je u startu zamislio kao poučnu priču od koje treba da nastane scenario za film. Film i serija su zaista snimljeni, 
dvadesetak godina kasnije. Roman nisam čitao kao dete, ali sam uz seriju odrastao, pa mi je poređenje bilo neizbežno, a 
i sada tokom čitanja sam uporedo gledao seriju.

Roman mi se čini nekako prazan, plitak, likovi jednodimenzioni i površni. Pripovedanje iz perspektive dečaka mi deluje 
neuspelim. Serija (scenario su napisali zajedno Arsen Diklić i Branko Bauer) je neuporedivo bolja - napravljene su 
brojne izmene u radnji i likovima, i sve su te izmene na bolje. Likovi su znatno dublji i interesantniji i oživljava ih 
odlična glumačka postava.

Što ne znači da je čitanje ovog romana gubljenje vremena, tim pre što se može pročitati za jedno veče. Nakon što su 
Diklić i Bauer napisali scenario za seriju, Diklić ga je proširio i razradio, i od njega napisao još dva, stilski i po 
tonu totalno drugačija nastavka Salaša u Malom Ritu: Jesen u mrtvaji i Moriški snegovi. Ako ništa drugo, može da posluži 
kao uvod u ova dva, po mom mišljenju mnogo bolja i interesantnija romana. 

<a href="http://www.yugopapir.com/2016/03/salas-u-malom-ritu-ko-je-bio-i-kako-je.html" target="_blank">
YUGOPAPIR: Ko je bio i kako je završio pravi Šicer / Špiler, šef policije Dunavske banovine
</a>
