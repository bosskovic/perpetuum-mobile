---
slug:              "istina-o-novosadskoj-raciji"
layout:            knjiga
title:             "Istina o Novosadskoj raciji"
authors:           "Aleksandar Veljic"
goodreads_id:      "34215952"
img:               "https://images.gr-assets.com/books/1486723502l/34215952.jpg"
excerpt:           ""
categories:        ['knjige']
animation:
  url: /assets/img/book.gif
  width: 300
  height: 244
tags:
  - aaa-Aleksandar-Veljic
  - bbb-racija-1942
  - bbb-Vojvodina
  - bbb-Novi-Sad
---

Istina iz naslova odnosi se na razliku između zvanično prihvaćenih (od strane vlasti SFRJ i njenih naslednika) podataka 
o žrtvama racije i stvarnih razmera, za koje autor tvrdi da su mnogo veće. Na primer, u zvaničnih 1246 žrtava Novosadske 
racije ušli su samo pojedinci koji su identifikovani imenom i prezimenom. Autor navodi da je broj žrtava sigurno bio 
znatno veći, 3-5 hiljada. Kao neke od razloga zašto su mnoge žrtve ostale anonimne navodi sledeće:

- mnoge porodice su ostale potpuno iskorenjene (čak i cele ulice), i nije imao ko da prijavi njihove žrtve posleratnim vlastima
- u Novom Sadu su se stekle mnoge jevrejske izbeglice sa teritorija pod kontrolom Nemačke, koje su stradale uz svoje rođake i sunarodnike koji su im pružili utočište (postoje indicije da je broj stradalih Jevreja u Raciji gotovo dva puta veći od zvaničnog)
- Racija se desila u vreme slave Sv. Jovan, i mnoge od žrtava su bili svečari, gosti iz okolnih sela (autor tvrdi da je broj stradalih Srba i do 4-5 puta veći od zvaničnog)
- u prvim godinama posle rata, vlasti se isprva nisu dovoljno potrudile da se saznaju prave razmere i istraže sudbine svih žrtava, dok su kasniji pokušaji bili obeshrabrivani da se ne bi remetili "međunacionalni odnosi"

Autor citira odlomke iz nekoliko primarniih i sekundarnih izvora u kojima se navode procene o broju žrtava, koje su po 
pravilu višestruko veće od zvaničnih. Takođe, autor je uspeo da pozitivno identifikuje imena nekih od žrtava koje nisu 
uključena u zvanične podatke, kao i neka od imena žrtava iz zvaničnih podataka koje su stradale pre ili posle Racije.

Sve u svemu, sav sadržaj knjige bi uglavnom mogao da se svede na rečenicu:

<blockquote>
"Broj žrtava racije veći je od zvaničnog i vlasti nisu uradile i ne rade dovoljno da bi se prave razmere utvrdile".
</blockquote>

Razlike u brojevima žrtava u Šajkaškoj i Novom Sadu zavisno od izvora bi se mnogo jasnije prikazale grafički, na primer 
tabelarno, umest suvoparnih navoda kao što je u knjizi.

Osim broja žrtava, knjiga se uglavnom ne bavi drugim detaljima o Raciji.