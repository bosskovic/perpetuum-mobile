---
has_subposts: true
show_date:         false
slug:              "sutjeska"
title:             "NP Sutjeska i okolina"
excerpt:           "Zelengora, Perućica, Volujak, Maglić, Bioč, Vučevo..."
description:       "Jedan od predela kojima se najradije vraćam, bogat nedirnutim šumama Perućice, oštrim vrhovima Maglića,
                    Volujaka, Bioča, oblim bregovima i zelenim pašnjacima Zelengore kao i brojnim plavo-zelenim jezerima..."
image:             "/2012-trnovacko-jezero/trnovacki-durmitor/img/010.jpg"
tags:
  - maglić  
  - bioč
  - vrsta
  - trnovačko jezero  
  - volujak
  - bojanska vrata
  - rudinske kolibe  
  - trnovački durmitor
  - perućica
  - dragoš sedlo
  - vodopad skakavac
  - tjentište  
  - stabansko jezero
  - suva jezerina
  - suha
  - mrkalj klade
  - vučevo
  - mratinje
  - sutjeska-memoar
---

Iako državna granica ide preko Vučeva, Maglića, Volujaka i Lebršnika ostavljajući Zelengoru i Perućicu u 
Bosni a Trnovačko jezero i Bioč u Crnoj Gori, ovo je u suštini jedno veliko neprekinuto prostranstvo divljine, izbrazdano 
kanjonima i visokim planinama, daleko od velikih naselja, a granica kao i blizina drugog velikog
nacionalnog parka, NP Durmitor u Crnoj Gori, samo doprinose izolovanosti i divljini.

Ovo je jedan od predela kojima se najradije vraćam. Nije toliko markantan i dramatičan kao Prokletije, ali svakako ima svoje
draži: nedirnute šume Perućice, oštre vrhove Maglića, Volujaka, Bioča, oble bregove i zelene pašnjake Zelengore kao i
brojna plavo-zelena jezera...

Osim prirodnih lepota, Sutjeska i njena okolina nose i važno istorijsko nasleđe iz antifašističke borbe tokom Drugog 
svetskog rata. U Kasno proleće 1943. godine, preko ovih planina pred znatno brojnijom i bolje opremljenom neprijateljskom 
silom, povlačile su se partizanske jedinice i uz velike žrtve pokušavale da sačuvaju glavni štab i centralnu bolnicu sa brojnim
ranjenicima i tifusarima. 

Divljenje i poštovanje prema njihovim naporima i podvigu koji su izveli izvlačeći se iz obruča na teškom terenu i u 
nemogućim uslovima samo je veće kada se na licu mesta vidi kuda su zaista prošli (po mraku, kiši, kroz blato i pod 
neprijateljskom artiljerijskom i avionskom paljbom.)