---
slug:            "vidikovci"
title:           "Vidikovci i panoramski putevi Fruške gore"
excerpt:         "Fruška je niska ali Bačka je još niža"
description:     "Na Fruškoj gori nema prirodnih vidikovaca, ali se ipak može naći mnogo lepih mesta sa kojih se pruža 
                  pogled na njene šumovite obronke, na Dunav i peščane ade, na Novi Sad i Petrovaradinsku tvrđavu, na
                  Karlovce ili ka Sremu."
category:        fruska-gora
parent_category: zanimljiva_mesta
image:           "/fruska-gora/vidikovci/img/grabovo-20050630-5.jpg"
show_date:       false
photos:
  -
    key: brankovac-20041205.jpg
    title: Brankovac (5. decembar 2004.)
  -
    key: brankovac-20060219.jpg
    title: Brankovac (19. februar 2006.)
  -
    key: brankovac-20060719.jpg
    title: Brankovac (19. jul 2006.)
  -
    key: cerat-seliste-20061029-1.jpg
    title: Pogled iz okoline Srednjeg čota na jug (29. oktobar 2006.)
  -
    key: cerat-seliste-20061029-2.jpg
    title: Pogled iz okoline Srednjeg čota ka Selištu (29. oktobar 2006.)
  -
    key: cerat-seliste-20070220.jpg
    title: Pogled prema Selištu (20. februar 2007.)
  -
    key: cerat-seliste-20070325.jpg
    title: Karlovci sa Čerata (25. mart 2007.)
  -
    key: cerat-seliste-20180415.jpg
    title: Bukovac iz okoline Srednjeg čota (15. april 2018.) 
  -
    key: cukale-20050714.jpg
    title: Čukale (14. jul 2005.)
  -
    key: cukale-20060522.jpg
    title: Čukale (22. maj 2006.)
  -
    key: cukale-20070306.jpg
    title: Artiljevo i Provalije iz podnožja Čukala (6. mart 2007.)
  -
    key: erdelj-20041120-1.jpg
    title: Pogled sa Erdelja (20. novembar 2004.)
  -
    key: erdelj-20041120-2.jpg
    title: Šakotinac i Čerevićka ada sa Erdelja (20. novembar 2004.)
  -
    key: erdelj-20041120-3.jpg
    title: Novi Sad i Kamenica sa Erdelja (20. novembar 2004.)
  -
    key: erdelj-20041120-4.jpg
    title: Središnji deo Fruške gore (Venac-Crveni čot) Erdelja (20. novembar 2004.)
  -
    key: erdelj-20041120-5.jpg
    title: Manastir Beočin sa Erdelja (20. novembar 2004.)
  -
    key: erdelj-20041120-6.jpg
    title: Pavlasov čot i Crveni čot sa Erdelja (20. novembar 2004.)
  -
    key: erdelj-20060318-1.jpg
    title: Fruškogorsko bilo, pogled sa Erdelja (18. mart 2006.)
  -
    key: erdelj-20060318-2.jpg
    title: Fruškogorsko bilo, pogled sa Erdelja (18. mart 2006.)
  -
    key: erdelj-20060318-3.jpg
    title: Manastir Beočin, pogled sa Erdelja (18. mart 2006.)
  -
    key: erdelj-20060318-4.jpg
    title: Šakotinac sa Erdelja (18. mart 2006.)
  -
    key: erdelj-20110103.jpg
    title: Šakotinac sa Erdelja (18. mart 2006.)
  -
    key: gologlava-20051112-1.jpg
    title: Gologlava (12. novembar 2005.)
  -
    key: gologlava-20051112-2.jpg
    title: Gologlava (12. novembar 2005.)
  -
    key: grabovo-20050630-1.jpg
    title: Trešnjevac i Pešićki fatovi (30. jun 2005.)
  -
    key: grabovo-20050630-2.jpg
    title: Trešnjevac i Pešićki fatovi (30. jun 2005.)
  -
    key: grabovo-20050630-3.jpg
    title: Trešnjevac (30. jun 2005.)
  -
    key: grabovo-20050630-4.jpg
    title: Trešnjevac i Pešićki fatovi (30. jun 2005.)
  -
    key: grabovo-20050630-5.jpg
    title: Trešnjevac i Pešićki fatovi (30. jun 2005.)
  -
    key: grabovo-20050630-6.jpg
    title: Trešnjevac i Pešićki fatovi (30. jun 2005.)
  -
    key: grabovo-20100215-1.jpg
    title: Trešnjevac i Pešićki fatovi (15. februar 2010.)
  -
    key: grabovo-20100215-2.jpg
    title: Trešnjevac i Pešićki fatovi (15. februar 2010.)
  -
    key: grabovska-glavica-20051004.jpg
    title: Trešnjevac sa Grabovske glavice, Grabovo je ispod sunca (4. oktobar 2005.)
  -
    key: grabovska-glavica-20051112.jpg
    title: Grabovo sa Grabovske glavice (12. novembar 2005.)
  -
    key: iriski-venac-20050113-1.jpg
    title: Srem sa Iriškog venca (13. januar 2005.)
  -
    key: iriski-venac-20050113-2.jpg
    title: Srem sa Iriškog venca (13. januar 2005.)
  -
    key: kalakaca-20100529-1.jpg
    title: Krčedinska ada sa Kalakače (29. maj 2010.)
  -
    key: kalakaca-20100529-2.jpg
    title: Krčedinska ada sa Kalakače (29. maj 2010.)
  -
    key: kesten-20151111-1.jpg
    title: Pogled sa Kestena (11. novembar 2015.)
  -
    key: kesten-20151111-2.jpg
    title: Pogled sa Kestena (11. novembar 2015.)
  -
    key: kobila-20060219.jpg
    title: Kobila sa Brankovca (19. februar 2006.)
  -
    key: kobila-20100227.jpg
    title: Kobila (27. februar 2010.)
  -
    key: kobila-20110129.jpg
    title: Kobila (29. januar 2011.)
  -
    key: kobila-20170520.jpg
    title: Kobila, neobičan ugao (20. maj 2017.)
  -
    key: lipa-20040428-1.jpg
    title: Čerević sa Lipe (28. april 2004.)
  -
    key: lipa-20040428-2.jpg
    title: Ljubavno ostrvo sa Lipe (28. april 2004.)
  -
    key: lipa-20060422-1.jpg
    title: Čerević sa Lipe (22. april 2006.)
  -
    key: lipa-20060422-2.jpg
    title: Čerević sa Lipe (22. april 2006.)
  -
    key: lipa-20060422-3.jpg
    title: Ljubavno ostrvo sa Lipe (22. april 2006.)
  -
    key: lipa-20060422-4.jpg
    title: Pogled sa Lipske strane (22. april 2006.)
  -
    key: lipa--20050423.jpg
    title: Ljubavno ostrvo, pogled iznad Čerevića (23. april 2005.)
  -
    key: lipa--20060514.jpg
    title: Ljubavno ostrvo, pogled iznad Čerevića (14. maj 2005.)
  -
    key: morintovo-20180408.jpg
    title: Pogled ka Kudošu iz okoline Morintova (8. april 2018.)
  -
    key: orlovac-20041205.jpg
    title: Orlovac sa Gredelja (5. decembar 2004.)
  -
    key: orlovac-20061116.jpg
    title: Orlovac (16. novembar 2006.)
  -
    key: orlovo-bojiste-20051030.jpg
    title: Orlovo Bojište (30. oktobar 2005.)
  -
    key: orlovo-bojiste-20051030.jpg
    title: Orlovo Bojište (22. februar 2007.)
  -
    key: prljusa-20050630.jpg
    title: Neštinska ada iz okoline Prljuše (30. jun 2005.)
  -
    key: prljusa-20060725.jpg
    title: Neštinska ada iz okoline Prljuše (25. jul 2006.)
  -
    key: puckaros-20050430.jpg
    title: Majurski rit sa Puckaroša (30. april 2005.)
  -
    key: srebro-20031213.jpg
    title: Ledinačko jezero (13. decembar 2003.)
  -
    key: srebro-20050714.jpg
    title: Ledinačko jezero i Novi Sad u istom kadru (14. jul 2005.)
  -
    key: srebro-20051110-1.jpg
    title: Oblak u Ledinačkom jezeru (10. novembar 2005.)
  -
    key: srebro-20051110-2.jpg
    title: Oblak u Ledinačkom jezeru (10. novembar 2005.)
  -
    key: srebro-20060211-1.jpg
    title: Zaleđeno Ledinačko jezero (11. februar 2006.)
  -
    key: srebro-20060211-2.jpg
    title: Zaleđeno Ledinačko jezero (11. februar 2006.)
  -
    key: srebro-20070228.jpg
    title: Ledinačko jezero (28. februar 2007.)
  -
    key: srebro-20090614.jpg
    title: Ledinačko jezero - početak isušivanja (14. jun 2009.)
  -
    key: srebro-20100523-1.jpg
    title: Ledinačko jezero - rekultivacija nije kul (23. maj 2010.)
  -
    key: srebro-20100523-2.jpg
    title: Ledinačko jezero - rekultivacija nije kul (23. maj 2010.)
  -
    key: stara-kolonija-20050507.jpg
    title: Stara Kolonija i manastir Vrdnik (7. maj 2005.)
  -
    key: stara-kolonija-20051004-2.jpg
    title: Vrdnička kula sa Kanovog brega (4. oktobar 2005.)
  -
    key: veliki-gradac-20041128-1.jpg
    title: Pogled sa vrha Veliki gradac (28. novembar 2004.)
  -
    key: veliki-gradac-20041128-2.jpg
    title: Pogled sa vrha Veliki gradac (28. novembar 2004.)
  -
    key: zbeg-20041225.jpg
    title: Pogled sa Zbega (25. decembar 2004.)
  -
    key: zbeg-20060528.jpg
    title: Novi Sad iz okoline Starog Rakovca (28. maj 2006.)
  -
    key: zbeg-20070315.jpg
    title: Stari Ledinci, pogled iz okoline Zbega (15. mart 2007.)
  -
    key: zmajevac-20041205.jpg
    title: Vrdnik sa Zmajevca (5. decembar 2004.)
  -
    key: zmajevac-20050430-1.jpg
    title: Vrdnikčka kula sa Zmajevca (30. april 2005.)
  -
    key: zmajevac-20050430-2.jpg
    title: Vrdnikčka kula sa Zmajevca (30. april 2005.)
  -
    key: zmajevac-20051110.jpg
    title: Vrdnikčka kula sa Zmajevca (10. novembar 2005.)
  -
    key: zmajevac-20110123.jpg
    title: Vrdnikčka kula sa Zmajevca (23. januar 2011.)
tags:
  - fruška-gora
---

Fruška gora nije poznata po vidikovcima, zapravo, koliko znam na njoj nema ni jedan prirodan vidikovac, tj. ni
na jednom njenom vrhu nema prirodno ogoljenih stena sa kojih bi se pružao pogled iznad okolne šume. Ali, na više mesta
na kojima je šuma prokrčena ili tamo gde su nekad bili kamenolomi i površinski kopovi, moguće je baciti pogled u daljinu,
prema Bačkoj, Sremu ili fruškogorskom bilu.

Ponegde su i celi grebeni ili njihovi veliki delovi prokrčeni, pa je prolazići njima moguće pustiti pogled da luta po
daljini. Takođe na obodima nacionalnog parka, šume ustupaju mesto oranicama i vikend naseljima, pa samim tim ima manje
prepreka dalekim horizontima.

Da bi u ovom tekstu uopšte imalo o čemu da se piše, moraću malo da rasteglim definiciju vidikovca. Za potrebe ove liste,
"vidikovac" će biti svako lepo, izdignuto mesto sa kog se pruža pogled makar nekoliko stotina metara u daljinu. Navešču
prvo mesta koja su opšte poznata kao vidikovci, često lako pristupačna, uređena, sa klupama, nadstrešnicama i ložištima, 
a onda ću nastaviti sa drugim lokacijama, počevši od meni lepših.

Ponegde se vidik ne pruža samo sa jedne tačke, već u dužini od više desetina ili stotina metara ga ništa ne zaklanja. Takva
mesta ću izlistati u kategoriji *"panoramski putevi"*. Neka od tih mesta stvarno jesu letnji ili asfaltni putevi, dok su 
druga grupe povezanih puteva.

Situacija se menja, šuma izraste, biva posečena, grade se objekti, podižu releji... pa stoga uz svaku fotografiju stoji 
datum. Kao i na drugim mestima na sajtu, klikom na bilo koju fotografiju otvara se lista svih fotografija koju je moguće
pretraživati napred-nazad.

Naravno, ove liste nisu sveobuhvatne i isključive.  

<div class="col-sm-6">
<h3>Vidikovci</h3>
<ul>
  <li><a href="#orlovo-bojiste">Orlovo bojište</a></li>
  <li><a href="#orlovac">Orlovac (Orlove stene)</a></li>
  <li><a href="#cukale">Čukale</a></li>
  <li><a href="#zmajevac">Zmajevac</a></li>
  <li><a href="#kobila">Kobila</a></li>
  <li><a href="#erdelj">Erdelj</a></li>
  <li><a href="#srebro">Srebro</a></li>
  <li><a href="#veliki-gradac">Veliki gradac</a></li>
  <li><a href="#gologlava">Gologlava</a></li>
  <li><a href="#zbeg">Okolina isposnica na Zbegu</a></li>
  <li><a href="#iriski-venac">Iriški venac</a></li>
</ul>
</div>
<div class="col-sm-6">
<h3>Panoramski putevi</h3>
<ul>
  <li><a href="#brankovac">Brankovac</a></li>
  <li><a href="#grabovo">Grabovo</a></li>
  <li><a href="#grabovska-glavica">Grabovska glavica</a></li>
  <li><a href="#lipa">Lipa i put Čerević-Testera</a></li>
  <li><a href="#kalakaca">Kalakača - Janda</a></li>
  <li><a href="#kesten">Kesten</a></li>
  <li><a href="#morintovo">Morintovo</a></li>
  <li><a href="#prljusa">Prljuša</a></li>
  <li><a href="#puckaros">Puckaroš</a></li>
  <li><a href="#seliste-i-okolina">Čerat, Avala, Srednji čot, Selište</a></li>
  <li><a href="#stara-kolonija">Kanov breg, Stara Kolonija</a></li>
</ul>
</div>
<br><br>


{% include component/id.html id="orlovo-bojiste" %}
{% include component/img/full.html file_name="orlovo-bojiste-20051030.jpg" %}
### Orlovo bojište

{% include component/img/horizontal.html file_name="orlovo-bojiste-20070222.jpg" %}
Jedan od najpristupačnijih i verovatno najpoznatiji vidikovac na Fruškoj gori. Nalazi se na oko pola sata od okretnice
autobusa na Popovici, i do njega se stiže stazom kojom ide maraton ka Kraljevoj stolici (crveno srce u belom krugu), sa koje
posle oko petsto metara treba skrenuti levo (na istok) na takođe obeleženu stazu, kojom se posle stotinak metara stiže
do vidikovca.

Vidikovac se nalazi na gornjoj ivici nekadašnjeg kamenoloma, i sa njega se pruža širok pogled na fruškogorsko bilo, od
Kamenice i Petrovaradina sve do Kraljeve stolice i Ledinačkog crnog čota. Lako prepoznatljive tačke koje dominiraju su
TV relej, spomenik na Iriškom vencu koji izviruje iz crnogorične šume i hidrometeorološki balon na Kraljevoj stolici.

Vidikovac je ograđen, uređen, sa postavljenim klupama i nadstrešnicama. Od njega je moguće sići ivicom kamenoloma ka
Paragovu ili prečicom sići do domova na Popovici


{% include separator.html %}
{% include component/id.html id="orlovac" %}
{% include component/img/full.html file_name="orlovac-20061116.jpg" %}
### Orlovac (Orlove stene)

{% include component/img/horizontal.html file_name="orlovac-20041205.jpg" %}
Vidikovac Orlovac se nalazi u najvišem delu Fruške gore, na mestu na kom je deo južne padine istoimenog grebena erodirao
zbog seče, i otkrio stene. Sa njega se pruža pogled na grebene Kestenski put, Gredelj i na deo fruškogorskog bila od 
Letenke do Crvenog čota.

Vidikovac se nalazi na kružnoj stazi obeleženoj zelenom markacijom, koja kreće od Osovlja. Do njega se najbrže i najlakše
stiže putem od Crvenog čota, koji prolazi pored vojnog objekta koji se tu nalazi. Međutim, vojska nekad legitimiše i pravi problema
kada se tu šeta, pa treba ili ići brzo i tiho ili se spustiti do Osovlja i ići zaobilaznom stazom (dosta duži put na
kom se gubi mnogo visine).

Odlično je mesto za osmatranje zvezda tokom vedrih noći bez mesečine, jer je ušuškan i zaštićen od svetlosnog
zagađenja.

Orlovac i stene koje iz njega izviruju se u poznu jesen i u zimu mogu videti sa Gredelja.  

{% include separator.html %}
{% include component/id.html id="cukale" %}
{% include component/img/full.html file_name="cukale-20050714.jpg" %}
### Čukale

{% include component/img/horizontal.html file_name="cukale-20060522.jpg" %}
Između Starih Ledinaca i Popovičkog jezera nalazi se malo sedlo Čukale, koje se na jug penje ka vrhu Popovica, a na sever
ka malom bezimenom vrhu sa kog se pruža lep pogled ka Novom Sadu, Dunavu, Mostu slobode, Petrovaradinskoj tvrđavi, 
Kamenici... Taj vrh je načičkan vikendicama i neki od puteva koji ga presecaju su privatni. Uz jedan od javnih puteva sa
zapadne strane vrha uređeno je malo izletište sa klupicama, i odatle se pruža pogled na zapadni deo Novog Sada, Telep,
Novo Naselje, itd...

Sedlo Čukale je na maratonskoj stazi koja ide od Starih Ledinaca do Popovice, kao i na kružnoj (zelenoj) stazi koja ide
oko Popovice, pa je zgodno kombinovati ga sa Orlovim bojištem.

{% include separator.html %}
{% include component/id.html id="zmajevac" %}
{% include component/img/full.html file_name="zmajevac-20050430-1.jpg" %}
### Zmajevac

{% include component/img/horizontal.html file_name="zmajevac-20051110.jpg" %}
Zmajevac je mali vrh koji se nalazi na fruškogorskom bilu, na putu od Iriškog venca ka Brankovcu i Crvenom čotu. Ispod 
njega se nalazi prevoj i na njemu raskrsnica partizanskog puta i puta Rakovac-Vrdnik. Sa obe strane raskrsnice nalaze se
uređena izletišta sa klupama i nadstrešnicama sa kojih se pruža lep pogled na jug, ka Vrdničkoj kuli, Vrdniku, manastiru,
a kada je vedro i bistro, vidi se i jezero Kudoš kod Pavlovaca.


{% include separator.html %}
{% include component/id.html id="kobila" %}
{% include component/img/full.html file_name="kobila-20110129.jpg" %}
### Kobila

{% include component/img/horizontal.html file_name="kobila-20060219.jpg" %}
Jedan od najlepših kutaka Fruške gore je deo padine koja se spušta na istok od vrha Kobila ka izvorišnim kracima potoka
Dumbovac. Tu, na jednom delu na kom je šuma prokrčena, se pruža lep pogled na zalene obronke Fruške gore. Skroz levo može
se videti Novi Sad, zatim rakovački Čot, Veliki gradac i Brankovac.

Do vidikovca se može doći obeleženom stazom koja ide od Dubčekovog puta (makadam Brankovac-manastir Beočin), ili od
Dumbovačkog vodopada. Nije uređen.

Iz daleka se može videti sa Brankovca.

{% include separator.html %}
{% include component/id.html id="erdelj" %}
{% include component/img/full.html file_name="erdelj-20041120-1.jpg" %}
### Erdelj

{% include component/img/horizontal.html file_name="erdelj-20060318-3.jpg" %}
Južno od Beočina, tik uz put Beočin-Crveni čot, nalazi se brdo Erdelj na kom je nekada bio kamenolom koji je odavno napušten
i delimično rekultivisan obaranjem ivica i sađenjem vegetacije. Teško je pristupačan, ali za probijanje do njegovih 
istaknutih tačaka sledi nagrada: veoma lepi vidici ka Dunavu od Begeča sve do Novog Sada, ka Ljubavnom ostrvu, Mostu
slobode, manastiru Beočin ušuškanom u šumovite obronke i ka fruškogorskom bilu od Iriškog venca i Kraljeve stolice
sve do Crvenog čota.

U pitanju nije jedna tačka, već nekoliko njih, sa raznih strana vrha. Severne tačke nalaze se na ivici nekadašnjeg
kamenoloma, i sa njih se vidi ka Dunavu i Bačkoj. Na jug od vrha Erdelj ide mali greben na kom nema šume, i sa njega se
pruža pogled ka manastiru Beočin i fruškogorskom bilu.

Do Erdelja sa može doći od Gornjeg Šakotinca, moguće ga je vezati sa Šakotinačkim vodopadom, ili od asfalta Beočin-Crveni 
čot. Pomenutim grebenom od vrha Erdelj ide puteljak uporedo sa asfaltnim putem i konačno izlazi na Ravni breg i
Stoletnu lipu. 

{% include separator.html %}
{% include component/id.html id="srebro" %}
{% include component/img/full.html file_name="srebro-20031213.jpg" %}
### Srebro

{% include component/img/horizontal.html file_name="srebro-20050714.jpg" %}
Južno od Starih Ledinaca nalazio se Srebrni majdan, veliki otvoreni kop iz kog je vađen kamen. Tokom eksploatacije, presečena
su dva potoka (Srebrni potok i Lukin Svetac), a verovatno i neki podzemni izdani, i čim je kopanje obustavljeno i pumpe
ugašene, kop se napunio vodom. Tako je nastalo Ledinačko jezero ili Srebro. Međutim, iako je prostornim planom nekadašnji 
kop uključen u granice nacionalnog parka, oko 2009-e su počele priče o nastavku eksploatacije javno opravdavane brigom o
bezbednosti i potrebom za "rekultivacijom". Usledili su protesti meštana Ledinaca i aktivista iz Novog Sada, radovi su
obustavljani i odlagani, da bi u nekom trenutku voda konačno bila ispumpana, ali dalje od toga se nije išlo. Danas je
prilaz jezeru i dalje ograđen, ali kop se ponovo puni vodom.

{% include component/img/horizontal.html file_name="srebro-20070228.jpg" %}
Sam kop je jedan ružan ožiljak u tkivu šume, ali narandžasto-oker stene u kombinaciji sa smaragdnom vodom punom sedimenta mu
daju neki poseban šmek. Uz ivicu kopa prema Ledinačkom crnom čotu ide strma staza koja izlazi na niz od nekoliko vidikovaca
iznad jezera, svaki na različitom nivou. Takođe je moguće obići jezero, izaći iznad oba vodopada, kao i na tačku sa koje
se vidi Novi Sad, ali za to ne postoje staze.


{% include separator.html %}
{% include component/id.html id="veliki-gradac" %}
{% include component/img/full.html file_name="veliki-gradac-20041128-1.jpg" %}
### Veliki gradac

{% include component/img/horizontal.html file_name="veliki-gradac-20041128-2.jpg" %}
Zapadno od Zmajevca, od fruškogorskog bila na sever se odvaja greben Gradac, i na njemu se nalazi vrh Veliki gradac. 
Iako je sam vrh bez šume, neposredno ispod njega rastu visoki borovi koji malo zaklanjaju vidik. Ipak, moguće je na više
mesta probiti se do tačaka sa kojih se vidi Dunav, Telep i Veternik ili radničke barake na Kišnjevoj glavi.

Vidikovac je uređen, i na njemu se nalazi nekoliko klupa.


{% include separator.html %}
{% include component/id.html id="gologlava" %}
{% include component/img/full.html file_name="gologlava-20051112-1.jpg" %}
### Gologlava

{% include component/img/horizontal.html file_name="gologlava-20051112-2.jpg" %}
U najdivljijem delu Fruške gore, u blizini Papratskog dola nalazi se vrh Gologlava varljivog imena, jer samo deo padine
je bez šume. Odatle se pruža lep pogled ka šumovitim oblim obroncima koji se preklapaju prateći potočne doline.

Nedaleko od ovog mesta je ograđeno uzgajalište jelena koje je u više navrata proširivano, pa je moguće da pristup ovde
više nije moguć.

{% include separator.html %}
{% include component/id.html id="zbeg" %}
{% include component/img/full.html file_name="zbeg-20041225.jpg" %}
### Okolina isposnice na Zbegu

{% include component/img/horizontal.html file_name="zbeg-20060528.jpg" %}
Od Starih Ledinaca ka Starom Rakovcu ide markirana staza fruškogorske transverzale, i usput prolazi pored monaške 
isposnice ispod brda Zbeg. Od Zbega ka Starom Rakovcu se na nekoliko mesta pruža interesantan pogled na sever.


{% include separator.html %}
{% include component/id.html id="iriski-venac" %}
{% include component/img/full.html file_name="iriski-venac-20050113-1.jpg" %}
### Iriski venac

{% include component/img/horizontal.html file_name="iriski-venac-20050113-2.jpg" %}
Iriški venac je verovatno najpoznatije izletište na Fruškoj gori i na njegovom vrhu se nalazi spomenik Sloboda. Svuda oko
spomenika je gusta šuma koja blokira vidik. Ali na putu od Venca ka pumpi na prevoju moguće je naći par mesta sa kojih
se može proviriti ka Sremu, pa još i ako se meteorološki uslovi poklope, može se steći utisak znatno više planine.

<br>

## Panoramski putevi

<br>

{% include component/id.html id="brankovac" %}
{% include component/img/full.html file_name="brankovac-20060219.jpg" %}
### Brankovac

{% include component/img/horizontal.html file_name="brankovac-20041205.jpg" %}
Na fruškogorskom bilu, severno od dela deonice partizanskog puta Zmajevac-Crveni čot nalaze se Beočinske livade, poznate
i kao Brankovac. U pitanju je veliko uređeno izletište sa brojnim klupama i nadstrešnicama. Sa više mesta na Brankovcu
se pruža lep pogled ka Bačkoj, Dunavu, Futogu, Novom Sadu, kao i fruškogorskim obroncima koji se spuštaju na tu stranu. 


{% include separator.html %}
{% include component/id.html id="grabovo" %}
{% include component/img/full.html file_name="grabovo-20050630-1.jpg" %}
### Grabovo

{% include component/img/horizontal.html file_name="grabovo-20050630-6.jpg" %}
Južno od sela Grabovo se nalazi veoma lep kutak Fruške gore: Pešićki fatovi, Trešnjevac, Papratski do a iza njih je
najviši deo ove planine sa grebenima koji se šire oko Crvenog čota. Kada se ide iz šuma Trešnjevca na jug ka Grabovu,
izbija se na prostranu livadu Kopreš sa koje se otvara vidik na pomenuto područje. I kako se penje ka asfaltnom putu
Sviloš-Grabovo, svaka čuka daje novi ugao. 

Poslednji put kada sam prolazio ovde pašnjak je bio vrlo vrlo zapušten, sav obrastao u bodljikavo žbunje, pa treba
biti oprezan sa eksperimentisanjem sa stazama.


{% include separator.html %}
{% include component/id.html id="grabovska-glavica" %}
{% include component/img/full.html file_name="grabovska-glavica-20051004.jpg" %}
### Grabovska glavica

{% include component/img/horizontal.html file_name="grabovska-glavica-20051112.jpg" %}
Deo prvog grebena istočno od Grabova koji se vidi sa prethodno opisanog vidikovca nije pošumljen, pa je sa njega moguće
uzvratiti pogled na suprotnu stranu, ka Grabovu i ponovo ka prelepim izvorišnim kracima Trešnjevca. Deo grebena bez šume
ide od Grabovske glavice, pa dalje na sever ka Dunavu, a delom se poklapa sa segmentom markirane maratonske staze 
Andrevlje-Popov čot. 


{% include separator.html %}
{% include component/id.html id="lipa" %}
{% include component/img/full.html file_name="lipa-20040428-1.jpg" %}
### Lipa i put Čerević-Testera

{% include component/img/horizontal.html file_name="lipa-20060422-3.jpg" %}
Iz Čerevića, od katoličke crkve ide put ka ciglani. Čim se prođe ciglana, već se dovoljno dobije na visini da počinju da
se otvaraju široki vidici ka Dunavu, i tako je tokom celog puta koji se dalje penje na brdo Lipa i produžava na Lipsku 
stranu gde konačno ulazi u šumu. Kada je kišno vreme, ovaj put ume da bude veoma blatnjav. 

{% include component/img/horizontal.html file_name="lipa--20050423.jpg" %}
Ima još jedna tačka u blizini Čerevića koja nema veze sa Lipom, ali ću je uvrstiti ovde. U pitanju je okuka na
asfaltnom putu Čerević-Testera neposredno iznad sela, sa koje se lepo vide Dunav, Ljubavno ostrvo i Futog.


{% include separator.html %}
{% include component/id.html id="kalakaca" %}
{% include component/img/full.html file_name="kalakaca-20100529-1.jpg" %}
### Kalakača - Janda

{% include component/img/horizontal.html file_name="kalakaca-20100529-2.jpg" %}
Od mosta kod Beške pa prema Starom Slankamenu se pruža krajnje istočni vršak Fruške gore. U pitanju je relativno uzan
breg, koji se na severu strmo spušta ka Dunavu, a na jugu polako utapa u oranice Srema. Skoro ceo je pokriven voćnjacima,
vinogradima i vikendicama, i celom njegovom dužinom ide veoma lep put sa kog se pružaju pogledi ka Bačkoj, Dunavu, 
Krčedinskoj adi, Ločkoj adi, Konjskoj adi, itd...



{% include separator.html %}
{% include component/id.html id="kesten" %}
{% include component/img/full.html file_name="kesten-20151111-1.jpg" %}
### Kesten

{% include component/img/horizontal.html file_name="kesten-20151111-2.jpg" %}
Severno od granice nacionalnog parka, na delu od Beočina do Kamenice nalazi se više ćelavih bregova sa kojih se vidi ka
Novom Sadu, Dunavu, Futogu, zavisno već kako je koji okrenut. Jedan od tih bregova, i to jedan od viših je Kesten.


{% include separator.html %}
{% include component/id.html id="morintovo" %}
{% include component/img/full.html file_name="morintovo-20180408.jpg" %}
### Morintovo

Istočno od Vrdnika nalazi se šuma Morintovo, a jugoistočnom ivicom šume ide grebenski put sa kog se tu i tamo pružaju 
vidici ka Sremu. Ako se nađe dobar ugao, moguće je ugledati neka od jezera u podnožju Fruške gore, na primer Kudoš kod
Pavlovaca, koje je najbliže. 


{% include separator.html %}
{% include component/id.html id="prljusa" %}
{% include component/img/full.html file_name="prljusa-20050630.jpg" %}
### Prljuša

{% include component/img/horizontal.html file_name="prljusa-20060725.jpg" %}
Na putu od Banoštora ka Neštinu, tu i tamo se može videti Dunav, ali ima jedna posebno lepa tačka, nakon što se završi 
uspon iza Prljuše, a pre nego što krene spust ka Koruškoj. Odatle se lepo vidi Dunav i južni kraj Neštinske ade.


{% include separator.html %}
{% include component/id.html id="puckaros" %}
{% include component/img/full.html file_name="puckaros-20050430.jpg" %}
### Puckaroš

Na Puckarošu, u sred gungule starog puta za Beograd koji od Petrovaradina, pa pored Marije Snežne ide ka Karlovcima, ima
nekoliko tačaka sa kojih se lepo vidi Majurski rit, deo starog toka Dunava i u daljini obrisi šume u Koviljskom ritu sa
druge strane Dunava. Kako se godišnja doba menjaju i majurski rit se zaodeva u druge boje, i uvek je interesantan i lep
za gledanje. 


{% include separator.html %}
{% include component/id.html id="seliste-i-okolina" %}
{% include component/img/full.html file_name="cerat-seliste-20061029-1.jpg" %}
### Čerat, Avala, Srednji čot, Selište

{% include component/img/horizontal.html file_name="cerat-seliste-20070325.jpg" %}
Čerat je dug greben koji ide od Karlovaca na jug prema Stražilovu, zatim pod pravim uglom zavija na zapad i penje se
na bregove Avala, Srednji čot, Direk. Odatle opet ide na jug kroz Selište ka Astalu. Cela opisana trasa je sa malo ili
ni malo šume, pa stalno pruža otvorene vidike. Sa Čerata se mogu videti Dunav, Karlovci, dolina Ešikovca, sa Avale se
vidi Dunav i most kod Beške, sa Srednjeg čota i njegove okoline se na sever lepo vidi Bukovac a na jug šarmantni obli
šumoviti obronci. Selište je džep oranica u srcu Fruške gore, pa se sa puteva koji se penju uz taj džep može lepo videti
na sever i istok.


{% include separator.html %}
{% include component/id.html id="stara-kolonija" %}
{% include component/img/full.html file_name="stara-kolonija-20050507.jpg" %}
### Kanov breg, Stara Kolonija

{% include component/img/horizontal.html file_name="stara-kolonija-20051004-2.jpg" %}
Stara Kolonija je nekadašnje rudarsko naselje u severnom delu Vrdnika. Istočno odatle se nalazi greben koji ide od
Kraljeve stolice (Ledinačkog crnog čota) skoro direktno na jug, i od Kanovog brega izlazi iz šume. Odatle je na više
mesta moguće videti Staru Koloniju, Vrdničku kulu, Manastir Vrdnik... Put se na jugu kod seoskog groblja spaja sa
asfaltom kojim je moguće sići u Vrdnik, ili na drugu stranu se spustiti do vodopada Lazin vir, pa dalje u šumu Morintovo.
