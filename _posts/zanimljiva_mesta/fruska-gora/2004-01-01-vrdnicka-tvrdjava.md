---
slug:        "vrdnicka-tvrdjava"
title:       "Vrdnička tvrđava"
excerpt:     "najmarkantniji srednjevekovni objekat centralnog dela Fruške gore"
description: "Na ovom mestu još od antike postoji vojni objekat, a današnja tvrđava podignuta je verovatno u XIII veku da bi čuvala južni prilaz putu preko Fruške gore. Turci su je osvojili i razorili 1521. godine, i nije obnavljana od tada."
category:  fruska-gora
parent_category: zanimljiva_mesta
image: "/fruska-gora/vrdnicka-tvrdjava/img/09-20031213.jpg"

show_date: false
tags:
  - vrdnicka-kula
videos: ["ORY9RP68RFE"]
photos:
  -
    key: probus-1.jpg
    title: "Marcus Aurelius Probus, izvor: academic.sun.ac.za"
  -
    key: probus-2.jpg
    title: "Marcus Aurelius Probus, izvor: wikimedia.org"
  -
    key: 01-20050430.jpg
    title: Vrdnička kula, pogled sa Zmajevca (april 2005.)
  -
    key: 02-20031213.jpg
    title: Vrdnička kula, pogled sa Zmajevca (decembar 2003.)
  -
    key: 03-20060219.jpg
    title: Vrdnička kula, pogled sa istoka, sa brega iznad Morintova (februar 2006.)
  -
    key: 04-20060219.jpg
    title: Vrdnička kula, pogled sa istoka, sa brega iznad Morintova (februar 2006.)
  -
    key: 05-20060219.jpg
    title: Vrdnička kula, pogled sa zapada, iz kamenoloma ispod Tatarice (februar 2006.)
  -
    key: 06-20060219.jpg
    title: Vrdnička kula, pogled sa zapada, iz kamenoloma ispod Tatarice (februar 2006.)
  -
    key: 07-20060219.jpg
    title: Vrdnička kula, pogled sa zapada, iz kamenoloma ispod Tatarice (februar 2006.)
  -
    key: 08-20060219.jpg
    title: Vrdnička kula, pogled sa zapada, iz kamenoloma ispod Tatarice (februar 2006.)
  -
    key: 09-20031213.jpg
    title: Ostaci vrdničke tvrđave - branič kula, zidine i ulazna kula (decembar 2003.)
  -
    key: 10-20031213.jpg
    title: Ostaci vrdničke tvrđave (decembar 2003.)
  -
    key: 11-20051004.jpg
    title: Ostaci vrdničke tvrđave (oktobar 2005.)
  -
    key: 12-20031213.jpg
    title: Vrdnička kula, južna strana (decembar 2003.)
  -
    key: 13-20031213.jpg
    title: Vrdnička kula, zapadna strana (decembar 2003.)
  -
    key: 14-20051004.jpg
    title: Vrdnička kula, severna strana (oktobar 2005.)
  -
    key: 15-20051004.jpg
    title: Vrdnička kula, severna strana, detalj ulaza na sprat (oktobar 2005.)
  -
    key: 16-20031213.jpg
    title: Vrdnička kula, severna strana, detalj ulaza na sprat (decembar 2003.)
  -
    key: 17-20051004.jpg
    title: Vrdnička kula, hodnik unutar zidina (oktobar 2005.)
  -
    key: 18-20051004.jpg
    title: Vrdnička kula, hodnik unutar zidina (oktobar 2005.)
  -
    key: 19-20051004.jpg
    title: Vrdnička kula, unutrašnjost (oktobar 2005.)
  -
    key: 20-20051004.jpg
    title: Vrdnička kula, unutrašnjost (oktobar 2005.)
  -
    key: 21-20051004.jpg
    title: Vrdnička kula, prizemlje (oktobar 2005.)
  -
    key: 22-20051004.jpg
    title: Vrdnička kula, južni prozor iznutra (oktobar 2005.)
  -
    key: 23-20051004.jpg
    title: Vrdnička kula, hodnik unutar zidina (oktobar 2005.)
  -
    key: 24-20051004.jpg
    title: Vrdnička kula, ležišta greda koje su nosile prvi sprat (oktobar 2005.)
  -
    key: 25-20051004.jpg
    title: Vrdnička kula, detalj punjenja opekom (oktobar 2005.)
  -
    key: 26-20051004.jpg
    title: Vrdnička kula, zapadni prozor (oktobar 2005.)
  -
    key: 27-20051004.jpg
    title: Vrdnička kula, južna strana (oktobar 2005.)
  -
    key: tlocrt.jpg
    title: "Izvor: R.Šmit, Đ.Bošković - Srednjevekovni gradovi u Vojvodini"
  
---

<span class="text-muted"><em>Tekst koji sledi pripremio sam pre nekih desetak godina kada sam planirao da montiram kratki video klip o Vrdničkoj kuli. Na žalost, ništa od izvora nisam naveo u tekstu. Neka za sada ide tako, a planiram svakako uskoro da ga preradim i proširim...</em></span>

<em>"I sad stoji kod Vrdnika kula,  
blizu lepe crkve Ravanice  
u lepom Sremu kitnjastome  
stoji sama upola survana."</em><br>
Jovan Subotić

{% include component/img/horizontal.html file_name="01-20050430.jpg" %}
Na kupastom bregu nekoliko kilometara severno od fruškogorskog gradića Vrdnika, nalaze se ostaci Vrdničke tvrđave. 
Zidine su se prilično urušile, ali dvadesetak metara visoka kula i dalje dominira širom okolinom.

Srednjevekovna tvrđava izgrađena je na temeljima rimskog utvrđenja, podignutog najverovatnije tokom vladavine rimskog 
imperatora Proba. Marcus Aurelius Equitius Probus, rođen je u Sirmiumu 232. godine, postao je car u leto 276. a ubili su 
ga njegovi pobunjeni legionari u jesen 282. Tokom svoje kratke vladavine ostvario je nekoliko velikih vojnih pobeda 
kako nad varvarima tako i pobunjenicima unutar carstva. 

{% include component/img/horizontal.html file_name="06-20060219.jpg" %}
Zaslužan je i za učvršćivanje rimske granice na Rajni i 
Dunavu, gradnju utvrđenja, puteva i mostova, isušivanje i kultivisanje močvara i širenje vinove loze u Galiji, Panoniji 
i Meziji. Po legendi zapisanoj još u antičko doba, dok je boravio u Sirmiumu legionari su se pobunili zato što ih je 
imperator terao da sade vinovu lozu i kopaju kanale. Prob se sklonio u osmatračnicu u blizini Sirmiuma, ali vojska ga 
je ubrzo zarobila i pogubila.

{% include component/img/horizontal.html file_name="10-20031213.jpg" %}
U antičko doba, Fruška gora, ili Mons Almus kako su je Rimljani zvali, nije bila pitoma i prohodna planina kao danas. 
Guste šume hrasta, bukve i graba prostirale su se od obale Dunava sve do ritova na obali Save. Bilo je samo nekoliko 
bezbednih puteva kojima se odvijala trgovina i komunikacija između obale Dunava i Sirmiuma, i vrdničko utvrđenje je 
štitilo južni krak jednog od tih puteva. Severni krak branila je tvrđava u Dombu, današnjem Novom Rakovcu.

{% include component/img/vertical.html file_name="19-20051004.jpg" %}
Posle vekova nadiranja i povlačenja bezbrojnih osvajača, vrdnička tvrđava je u ruševinama dočekala učvršćivanje mađarske 
vlasti na ovim prostorima. U pisanim izvorima, obnovljena tvrđava se prvi put pominje 1315. kao Castellum Redneck, ali 
sudeći po romaničkom stilu gradnje, verovatno je izgrađena tokom XIII veka. Grad Vrdnik štitio je važan put Rednek - 
Dombo, bio je stanica na tom putu i u njemu su se održavali vašari.

U XV veku, Vrdnik je u posedu kaločkog nadbiskupa. 1521. godine, tokom prodora kroz Srem, vrdničku tvrđavu osvajaju i 
ruše Turci, i od tada ona više nema vojni značaj.

{% include component/youtube/video.html id="ORY9RP68RFE" %}

{% include component/img/vertical.html file_name="18-20051004.jpg" %}
Ruševinama vrdničke tvrđave dominira čvrsta, 18.5 metara visoka branič kula, potkovičaste osnove. Kula se nalazila u 
sredini utvrđenja, i jedini ulaz u nju je bio preko pokretnih drvenih lestava kroz otvor na prvom spratu. Imala je tri 
ili četiri etaže, međusobno odvojene drvenom konstrukcijom od koje su ostali samo tragovi potpornih greda u zidovima. 
Saobraćaj između prvog i viših spratova obavljao se kroz hodnik unutar masivnog zida kule. Na kuli postoji nekoliko 
otvora. Kroz najveći se ulazilo, dok su manji prozori služili za prilaz odbranbenim balkonima napravljenim od drveta. 
Ovako podeljene na spratove, zatvorene prostorije kule su možda mogle da budu korišćene i za stanovanje.

{% include component/img/horizontal.html file_name="25-20051004.jpg" %}
Zid kule je specifične konstrukcije. Na bočnim stranama, nalazili su se kosi potporni zidovi, koji su je dodatno 
osiguravali. Za izradu lica biran je krupniji, grubo obrađen kamen, dok su jedino ivičnjaci bolje obrađeni. Jezgro je 
od "trpanca", lomljenog kamena nepravilno naslaganog i utopljenog u malter. Zid kule je rađen u horizontalnim slojevima 
od pedeset do osamdeset santimetara, koji su i sami ozidani od sitnijih i krupnijih komada rumenog škriljastog glinca, 
sa pokojim komadom pritesanog krečnjaka. Opeka je u zidu kule korišćena samo oko ulaza i pojedinih prozora i ima je 
nešto malo, verovatno kasnije umetnute debljine oko 5 cm, dok je u ostacima zida podgrađa u nešto većem broju.

{% include component/img/vertical.html file_name="tlocrt.jpg" %}
Obimne gradske zidine bile su izdužene polukružne osnove, a spoljna površina je bila zakošena, a ne vertikalna. Na 
istočnoj strani naziru se zidovi još jedne, iznutra pravougaone a sa spoljane strane zaobljene ulazne kule.

Zid koji je opasivao podgrađe obuhvatao je prostor dužine oko 200 i širine oko 90 metara.

{% capture story %}
<p>Marcus Aurelius Equitius Probus je rođen u Sirmiumu 19. avgusta 232. godine. Njegov otac (Dalmatius Rimski ?) je bio 
trgovac povrćem, manji državni činovnik ili vojnik.</p>

{% include component/img/vertical.html file_name="probus-2.jpg" %}
<p>Probova rana vojna karijera je uglavnom nepoznata. Najverovatnije se polako probijao kroz činove, stičući značajno 
iskustvo u komandovanju trupama. Za vreme cara Aureliana (Lucius Domitius Aurelianus), Prob je važio za carevog 
najistaknutijeg vojskovođu. U to vreme branio je Rajnsku granicu od Alemana.</p>

<p>Nakon Aurelianovog ubistva, senat je proglasio za naslednika Tacita (Marcus Claudius Tacitus), a Prob je dobio vrhovnu 
komandu u Siriji i Egiptu. Moguće je da je čak držao ukupnu vojnu komandu u istočnim provincijama.</p>

<p>Kada je Tacit umro 276. godine, nasledio ga je njegov polubrat Florian (Florianus). Ali, sredinom 276. Proba je 
vojska proglasila za cara. Florian je bio priznat u Rimu a podržavale su ga Galija, Britanija, Španija i Italija, 
dok je Prob imao podršku istočnih provincija: Sirije, Fenikije, Palestine i Egipta.</p>

<p>Florianove i Probove vojske, srele su se kod Tarsusa. Uprkos tome što je Florian kontrolisao mnogo veću vojsku, Prob 
je zahvaljujući velikom vojnom iskustvu i talentu uspeo da izbegne neposredni sudar dve vojske, i pustio da protivnika 
savladaju bliskoistočne vrućine. Moral Florianovih evropskih legija, nenaviknutih na takve uslove, brzo je opao. Plašeći 
se neuspeha, pobunili su se i ubili svog vođu, a Prob je ostao jedini pretendent na presto.</p>

{% include component/img/horizontal.html file_name="probus-1.jpg" %}
<p>Prob je zatim otišao u Rim, gde ga je senat potvrdio kao imperatora, a on je za uzvrat ukazao veliko poštovanje senatu 
i vratio mu neka ranija ovlašćenja, na primer pravo postavljanja guvernera u ranije "senatorske provincije" i obavezu 
potvrde svih carskih edikata. Takođe je pogubio preostale zaverenike koji su ubili cara Aureliana, a moguće i cara Tacita.</p>

<p>Nakon Aurelianove smrti, usledio je niz varvarskih napada na rimske granice. Tacit i Florian su se uglavnom usredsredili 
na odbranu Male Azije od gotske najezde, dok na germansku najezdu preko Rajne nije odgovoreno.</p>

<p>Prve dve godine svoje vladavine, Prob se borio protiv Germana. Uspešno manevrišući protiv brojčano nadmoćnijih 
neprijatelja na nekoliko bojišta istovremeno, porazio je Franke, Longione i Alemane. U jednom trenutku je čak zarobio 
longionskog poglavicu Semnona i njegovog sina, ali ih je pustio na slobodu zajedno sa preostalim preživelim nakon što su 
se dogovorili oko uslova mira. Zatim je pobedio takođe brojnije Burgunce, nateravši ih na bitku u trenutku kada je njemu 
najviše odgovaralo, tj. dok su varvari prelazili reku. Kampanje su bile izuzetno uspeane, carstvo je uzelo taoce od 
germanskih plemena da bi obezbedilo budući mir, i regrutovalo ne manje od 16000 Germana u rimsku vojsku i poslalo u Britaniju.</p>

<p>278. Prob je odbio invaziju Vandala u Iliriku.</p>

<p>Pored velikih vojnih pobeda, Prob se potrudio da osigura granicu na Rajni gradnjom niza utvrđenja i vojnih postaja sa 
germanske strane reke, koja su štitila ključne prelaze. Takođe je preduzeo mere da povrati ekonomsku stabilnost Galije, 
Panonije i Mezije stimulišući sadnju vinograda, što je ranije bilo pod monopolom južnih, mediteranskih provincija. Kao 
rezultat velikih pobeda, Prob je svom imenu dodao titule Gothicus Maximus i Germanicus Maximus.</p>

<p>279. godine, guverner Sirije, Julius Saturninus se proglasio za cara. Na putu da uguši ovu pobunu, Prob je odbio 
invaziju Geta koji su prešli preko donjeg Dunava. Za to vreme, i pre nego što je Prob stigao do Sirije, Saturnina su 
ubili ili njegovi vojnici ili ubica kojeg je car poslao.</p>

<p>Pored gušenja Saturninove pobune, razlog Probovog puta na istok je bio i želja da ponovo uspostavi rimsku vlast u 
Mesopotamiji. Ali umesto da vodi rat, potpisao je primirje sa persijskim kraljem Bahramom II. Razlog tome je 
najverovatnije Probova zabrinutost od novih varvarskih prodora na severu i pobuna provincijskih guvernera dok je on zauzet na istoku.</p>

<p>Ubrzo zatim, 280. godine, njegovo prisustvo je zaista bilo neophodno na zapadu, gde su se guverneri Galije i Germanije 
Proculus i Bonsus pobunili i proglasili za združene careve. Nije poznato koliko je bila raširena podraka pobuni, ali je 
moguće da se prostirala sve do Španije. Pobuna je trajala nekoliko meseci, ali je konačno skršena nakon što je Bonsus 
izvršio samoubistvo, a Proculus poginuo u bici.</p>

<p>Još jedna pobuna je izbila u Britaniji gde se tamošnji guverner proglasio za cara, ali ju je Probov zapovednik Victorinus 
glatko ugušio.</p>

<p>Krajem 281 Prob se vratio u Rim i održao triumfalnu povorku na kojoj je proslavio svoje pobede. U proleće 282 krenuo 
je za Sirmium, odakle se nadao da krene u pohod protiv Persijanaca.</p>

<p>Ali, moral vojske je već bio veoma nizak. Kada se nisu borili protiv varvara ili pobunjenika, Prob je legionare stalno 
držao zaposlenim. Terao ih je da isušuju močvare, grade građevine i utvrđenja, prave puteve i mostove i čak sade vinograde. 
Nije poznato da li je razlog tome bila Probova želja da osnaži ekonomiju i odbranu pograničnih provincija koje su najviše 
trpele od upada varvara, ili da drži vojsku zaposlenom da nema vremena da kuje zavere.</p> 

<p>Kakogod, legionari nisu bili baš oduševljeni tim poslom, i u septembru 282. su armije stacionirane u Raetiji i Noricumu 
na gornjem Dunavu podržale pretorijanskog prefekta Kara (Marcus Aurelius Carus) za cara.</p>

<p>Prob je poslao vojsku da uguši pobunu, ali su i oni prešli Karu. Kad je vest o tome stigla u Probov tabor, i ostatak 
vojske je odlučio da se pridruži pobunjenicima. Prob se sklonio u osmatračnicu u blizini Sirmiuma, ali je zarobljen i 
pogubljen nedaleko od svog rodnog mesta.</p>

<p>Nije mnogo rimskih careva ostavilo tako dobru reputaciju i ostalo u pozitivnom pamćenju kao Prob. Njegovu smrt ožalili 
su i senat i narod, a čak su se i vojnici pokajali i podigli spomenik u njegovu čast, sa natpisom: <em>"Ovde leži Probus, 
Imperator, najčestitiji čovek, osvajač svih varvarskih naroda i uzurpatora"</em>.</p>

<br>
<strong>Izvori:</strong>
<ul>
<li><a href="http://penelope.uchicago.edu/Thayer/E/Roman/Texts/Historia_Augusta/Probus*.html" target="_blank">Historia Augusta</a></li>
<li><a href="http://www.roman-emperors.org/probus.htm" target="_blank">Roman emperors</a></li>
<li><a href="http://www.roman-empire.net/decline/probus.html" target="_blank">Roman empire</a></li>
<li><a href="https://en.wikipedia.org/wiki/Marcus_Aurelius_Probus" target="_blank">Wikipedia</a></li>
<li><a href="http://www.coinscatalog.com/roman_rulers_view.php?id_e=4174" target="_blank">Roman nobillities</a></li>
<li><a href="http://www.1911encyclopedia.org/Marcus_Aurelius_Probus" target="_blank">1911 Classic Encyclopedia</a></li>
<li><a href="http://www.newadvent.org/cathen/12446a.htm" target="_blank">Catholic encyclopedia</a></li>
</ul>
{% endcapture %}
{% include post/side_story.html story=story title="Marcus Aurelius Equitius Probus (AD 232 - AD 282)" %}
