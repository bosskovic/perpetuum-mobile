---
slug:        "prokletije"
title:       "Prokletije"
description: "Smestili smo se na nekoliko dana u Grbaji, i odatle pravili jednodnevne šetnje ka Volušnici, Vezirovoj bradi, 
              Malom karanfilu i Ropojani. Vreme je bilo vedro a jagode i borovnice zrele."
excerpt:     "planinarenje sa bebom"
categories:  ['2015-vuk-gorski-i-morski']
image: "/2015-vuk-gorski-i-morski/prokletije/img/20150731-12.jpg"
tags:
  - volušnica
  - vezirova brada
  - ropojana
photos:
  -
    key: 20150731-01.jpg
    title: "Eko katun u Grbaji"
  -
    key: 20150731-07.jpg
    title: "Obilje jagoda"
  -
    key: 20150731-08.jpg
    title: "Obilje jagoda"
  -
    key: 20150731-10.jpg
    title: "Volušnica"
  -
    key: 20150731-11.jpg
    title: "Volušnica"
  -
    key: 20150731-12.jpg
    title: "Volušnica"
  -
    key: 20150731-13.jpg
    title: "Volušnica"
  -
    key: 20150731-14.jpg
    title: "Volušnica"
  -
    key: 20150731-15.jpg
    title: "Volušnica"
  -
    key: 20150731-19.jpg
    title: "Oni koji su pešačili su se raspali"
  -
    key: 20150731-20.jpg
    title: "Oni koji su sedeli su kao novi"
  -
    key: 20150801-01.jpg
    title: "Ali-pašini izvori"
  -
    key: 20150801-02.jpg
    title: "Visitor"
  -
    key: 20150801-07.jpg
    title: "Ćafa brada"
  -
    key: 20150801-08.jpg
    title: "Visitor, Plav, Plavsko jezero"
  -
    key: 20150801-09.jpg
    title: "Plavsko jezero"
  -
    key: 20150801-10.jpg
    title: "Uspon uz Vezirovu bradu prema Malom karanfilu"
  -
    key: 20150801-11.jpg
    title: "Uspon uz Vezirovu bradu prema Malom karanfilu"
  -
    key: 20150801-12.jpg
    title: "Uspon uz Vezirovu bradu prema Malom karanfilu"
  -
    key: 20150801-13.jpg
    title: "Uspon uz Vezirovu bradu prema Malom karanfilu"
  -
    key: 20150801-16.jpg
    title: "Pogled sa Malog karanfila prema Zastanu i Jezerskom vrhu"
  -
    key: 20150801-21.jpg
    title: "Na Malom karanfilu"
  -
    key: 20150801-22.jpg
    title: "Na Malom karanfilu"
  -
    key: 20150801-23.jpg
    title: "Na Malom karanfilu"
  -
    key: 20150801-25.jpg
    title: "Grbaja"
  -
    key: 20150802-01.jpg
    title: "Oko Skakavice"
  -
    key: 20150802-02.jpg
    title: "Oko Skakavice"
  -
    key: 20150802-03.jpg
    title: "Oko Skakavice"
  -
    key: 20150802-04.jpg
    title: "Oko Skakavice"
  -
    key: 20150802-05.jpg
    title: "Ropojana, cirk Ropojanskog jezera"
  -
    key: 20150802-06.jpg
    title: "Ropojana, cirk Ropojanskog jezera"
videos: ["4BrMVi3SuEU", "VMPFe4TFJtk", "_wxTIHaCKis", "J7SfMNt65ts", "Sv32uyO67tE", "_6R3_oEIABw"]  

---

Posle dugog najavljivanja i planiranja, spisak interesenata i učesnika ustalio se na nas šestoro: Dajana, Vlada, Mića,
Ela, Vuk i ja. Uspeli smo da ukombinujemo planove i slobodne dane tako da deo vremena provedemo zajedno u planinama.


### Volušnica, 31. jul 2015.  

{% include layout/content/img_vertical.html file_name="20150731-01.jpg" %}
Prokletije su krupan zalogaj za prvi odlazak u planine sa detetom, ali išli smo na poznat teren, sa ljudima na koje možemo
da se oslonimo i imali smo odlično vreme.
Stacionirali smo se u Eko katunu u Grbaji i odatle pravili jednodnevne izlete. Prvi od njih bio je uspon na Volušnicu.

Prethodne dve godine sam se slabo kretao i mnogo radio u kući i oko kuće i dobio sam 10-15 kila, koje je sada
trebalo nositi uzbrdo, zajedno sa Vukovih desetak, vodom, hranom, pelenama, rezervnom odećom... Sa mukom sam držao korak
i pratio tempo mojih saputnika, neopterećenih tim svim dodatnim teretom. Dok smo izašli iz bukove šume na livade ispod
Volušnice, već sam ključao.

{% include layout/content/youtube.html id="4BrMVi3SuEU" %}

{% include layout/content/img_horizontal.html file_name="20150731-13.jpg" %}
A na proplanku na ivici šume, u travi su se zacrvenele jagode - desetine i desetine jagoda, na Vukovo ogromno zadovoljstvo -
nismo uspevali da ih naberemo brzinom kojom ih je njupao. Dan je bio lep i vedar, topao ali bar stabilan, tj. imali smo
vremena koliko god da nam je bilo potrebno. I tako, nogu pred nogu, izašli smo na Maja Canit, jedan od najlepših vrhova
Volušnice. Tu smo se nauživali u prelepom pogledu na Karanfile, Grbaju, Vezirovu bradu... a i Vuk je dobio priliku da
malo izađe iz ranca i protegne noge.

{% include layout/content/youtube.html id="VMPFe4TFJtk" %}

U povratku smo ponovo prošli kroz žbunove borovnica i livade istačkane jagodama, pravili pauzice svaki desetak metara i trebili ukusne
zalogajčiće.

{% include layout/content/video_thumb.html id="_wxTIHaCKis" %}
Kad smo se vratili dole u smeštaj, shvatili smo da uspon na planinu nije najteži deo. Dok smo se mi penjali, Vuk je ceo
dan dremao i odmarao, i sad je kao nov, spreman za akciju a u onom najgorem stadijumu - vrlo brz, pokretan, radoznao a
totalno nerazuman. Sve vreme je morao neko da trči za njim, da mu otima baštensko crevo, da ga vadi iz ognjišta, pazi da
se ne otkotrlja niz stepenica...


### Vezirova brada i Mali karanfil, 1. avgust 2015.  

{% include layout/content/youtube.html id="J7SfMNt65ts" %}

{% include layout/content/img_vertical.html file_name="20150801-03.jpg" %}
Vezirova brada je greben južno od Gusinja koji razdvaja doline Ropojane i Grbaje, polako se penje i spaja sa
Karanfilima. Pošto nije lako iskombinovati neku relativno kratku kružnu šetnju, Vladinog punta smo ostavili u Grbaji, s
jedne strane planine, a našim autom smo svi otišli do Ali-pašinih izvora, sa druge. Odatle smo pratili strmu senovitu
stazu, mestimično vrlo zaraslu.

{% include layout/content/img_horizontal.html file_name="20150801-06.jpg" %}
Kako smo izašli iz šume, otvorio se pogled ka Visitoru i Plavu. Još neko vreme smo se probijali ivicom šume, kroz korita
potoka i preko vlažnih padina prekrivenih džinovskim papratima, i oko podneva smo konačno izašli iznad katuna Ćafa Brada.
Od prevoja iznad katuna, preko livada prekrivenih travom i žbunovima brusnice, na jug prema Karanfilima se penje letnji kolski
put. Sunce je nemilosrdno pržilo. Bilo mi je baš teško, i svaki retki hlad usamljenog drveta sam koristio za pauzu.

{% include layout/content/img_full.html file_name="20150801-10.jpg" %}

{% include layout/content/img_horizontal.html file_name="20150801-17.jpg" %}
Taj kratki potez od prevoja do Malog karanfila nam se otegao više od sat i po. Konačno prilazimo vrhu i probijamo se do
njega kroz stenje i kamenje. A nagrada koja nas čeka tamo je vredna sve muke - prelep pogled ka Ropojani i najvišim
vrhovima Prokletija. Uživamo tamo skoro sat vremena.

{% include layout/content/img_full.html file_name="20150801-22.jpg" %}

{% include layout/content/img_horizontal.html file_name="20150801-25.jpg" %}
Put nazad, iako konstantno nizbrdo, nije bio mnogo lakši. Tvrdim makadamom spustili smo se nazad do prevoja, a zatim konačno
kroz hlad, vijugavim šumskim putem niz nebrojene serpentine do Dolje.

A u smeštaju u Grbaji standardno, čuvamo i pazimo na Vuka na smenu, dok se nismo sve malo osvežili i odmorili. Kada nam
je dojadilo da jurimo za njim, vezujemo ga u kolica i šetamo prema Zastanu (gde su ta kolica sve prošla! :-) ).


### Ropojana, 2. avgust 2015.  

Prethodna dva dana smo se propisno rasturili, ja pogotovo, pa smo danas malo duže spavali a za ostatak dana odabrali
nešto kraće i lakše - šetnju od Vusanja kroz Ropojanu do Ropojanskog jezera. Popakovali smo sve stvari, pošto nam je to bio
poslednji dan na Prokletijama, i krenuli ka Vusanju i ponoru Grlje, gde smo parkirali automobile.

Dan je bio topao, sparan, i ponovo smo imali vrlo malo hlada i zaklona.

{% include layout/content/img_vertical.html file_name="20150802-07.jpg" %}
Ropojansko jezero ka kom smo se uputili je nestalno, pretpostavljam zato što njegovo dno nije u stanju da zadrži vodu.
Sav ovaj teren je kraški, i potoci i rečice malo teku po površini a malo ispod nje, a jedino u proleće kada se sneg topi
njihova korita su zapenjena celom dužinom.

Ponor Grlje je jedno od takvih mesta na kom voda nestaje, da bi ponovo izbila kod Ali-pašinih izvora. Pratimo Grlju uzodno,
i posle njenu desnu pritoku, Skakavicu. Spuštamo se do Oka Skakavice (ili Savinog oka), lepog modro-plavog jezerceta sa
savršeno prozirnom ledenom vodom, kroz koju pogled dopire sve do dna i pećinice iz koje treperi i izbija voda. 

{% include layout/content/img_horizontal.html file_name="20150802-01.jpg" %}
Dalje uzvodno u uvo doba godine korito je suvo i vodopadi po kojima je rečica dobila ime su tihi. Posle odmora pored 
jezerceta, nastavili smo ka moreni Ropojanskog jezera putem uz suvo korito. I po ovoj
žegi je bila očigledna neukrotiva sila vode koja tu tutnji u proleće, odnosi obalu, širi se i razliva po putu kako joj se hoće,
kotrljajući stenje i kamenje, urezujući i praveći sebi novo korito.

{% include layout/content/img_full.html file_name="20150802-06.jpg" %}

{% include layout/content/img_horizontal.html file_name="20150802-08.jpg" %}
Morena Ropojanskog jezera nije obrasla šumom kao kod nekih drugih jezera, i čim smo izašli na prevoj, ugledali smo travnato
dno jezera. Poslednji put kada smo Ela i ja tu bili u maju pre tri godine, voda je bila poplavila celu dolinu, prekrivši 
čak i najniža stabla na strmim liticama cirka, a sada, početkom avgusta, na njegovom dnu bila je livada. Nismo ni pokušavali 
da siđemo skroz dole, već smo našli prvi gust hlad uz široku livadu na platou iznad jezera i tu pustili Vuka da trčkara, 
bere i jede jagode. Silno ga je zabavljao odjek u akustičnom kamenom amfiteatru oko jezera, i glasić koji mu se javljao 
svaki put kada vikne.

{% include layout/content/youtube.html id="Sv32uyO67tE" %}

{% include layout/content/img_horizontal.html file_name="20150802-13.jpg" %}
Kad je sunce malo oslabilo, silazimo nazad istim putem i predveče stižemo do kola. Krećemo prema Plavu, pa niz Lim ka
Andrijevici i onda strmim vijugavim putem ka Komovima. Vuka je taj put silno namučio, uzmućkao se i rasplakao, jedva
smo, uz česte pauze, prešli tih poslednjih desetak kilometara do Štavne. Oko devet uveče smo bili u bungalovima u Štavni.

Napomena: nisam imao GPS, priloženi trek je unesen ručno na mapi.

<span class="caption text-muted pull-right">Tekst napisan u martu 2018.</span>