---
slug:        "rtanj-i-sokobanja"
title:       "Rtanj i Sokobanja"
description: ""
excerpt:     ""
categories:  ['2016-izleti']
image: "/2016-izleti/rtanj-i-sokobanja/img/04.jpg"

---

Rtanj je jedna od poslednjih markantnijih planina u Srbiji koja nam nekako već godinama izmiče. Već nekoliko puta sam/smo
planirali šetnje tamo, još pre nego što se Vuk rodio, ali planovi bi se uvek izjalovili. Sada su se konačno složile kockice,
pa da vidimo i to čudo.

Rtanj zaista jeste markantan. Njegov najviši vrh u obliku piramide - Šiljak, dominira okolinom i vidljiv je iz daleka. 
Ali on ne dominira samo okolnim terenom, već izgleda i maštom ljudi. Sa najvećom dozom ozbiljnosti, pojedini "stručnjaci"
Rtanj proglašavaju za najveću piramidu koju su ljudi podigli pre mnogo hiljada godina. Drugima je Rtanj stecište 
vanzemaljaca a treći su uvereni da okolinom Rtnja dominiraju neke specijalne energije.