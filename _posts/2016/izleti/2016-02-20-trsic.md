---
slug:        "trsic"
title:       "Tršić"
excerpt:     "Vuk u Vukovom zavičaju"
description: "Prvi izlet posle zime, obilazak Tršića, Gučeva, Banje Koviljače i Sunčane Reke"
categories:  ['2016-izleti']
image: "/2016-izleti/trsic/img/07.jpg"

---

Trebala nam je neka zgodna destinacija za prvi izlet posle zime, da je dovoljno blizu, da je teren takav da i Vuk može
malo da hoda i da nije suviše naporno, kako bi mi mogli i Vlada i Dajana da nam se pridruže (Dajana je tada već bila vrlo 
trudna). Tršić se lepo uklopio u te planove.

{% include layout/content/img_horizontal.html file_name="01.jpg" %}
Smeštaj smo našli u <a href="https://www.facebook.com/Konak-%C4%8Cuvarku%C4%87a-1566206790283956/" target="_blank">Konaku Čuvarkuća</a>, 
i za domaćina imamo samo reči hvale. Nalazi se u Tršiću, kod parking pred početak pešačke zone u kojoj je Vukova rodna 
kuća. Sobe su čiste i uredne i svaka u sklopu ima kupatilo. Odmah pored Konaka se nalazu i Kafe Čuvarkuća u kojem
domaćin Željko zabavlja goste i pravi koktele dobrodošlice po tajnom receptu.

{% include layout/content/img_horizontal.html file_name="03.jpg" %}
Vukova kuća, kao i svi okolni objekti, su do temelja izgoreli u 19. veku, ali su kasnije u nekoliko navrata obnavljani.
Vukova kuća je rekonstruisana na originalnim temeljima i uz nju su pridodati drugi ekonomski objekti koji u Vukovo vreme 
verovatno nisu bili tu, ali predstavljaju gradnju tog doba i područja. Takođe i većina izloženih eksponata je prikupljena
sa drugih mesta, i svega nekoliko je sam Vuk zaista koristio. Uprkos svemu tome, zanimljivo je videti.

Posle obilaska Vukove kuće, krenuli smo u šetnju po okolini, sa namerom da se popnemo do Konaka Milica. Vreme je bilo
kilavo (sitna kiša), podloga blatnjava i klizava a Dajana u poodmakloj trudnoći, pa nismo daleko stigli.

Sutradan smo krenuli kolima u obilazak okoline - provozali se do Gučeva i spomenika velikoj bici iz Prvog svetskog rata,
Banje Koviljače i Turističkog naselja Sunčana Reka.

{% include layout/content/img_horizontal.html file_name="18.jpg" %}
Banja Koviljača je interesantna, ima mnoštvo parkova i trgova okruženih zgradama sa lepim starim fasadama. Sunčana Reka
se nalazi na obali Drina i sadrži restorane, bungalove i mini ergelu, i sve je u stilu etno kičerice. Ok je kao neka usputna 
stanica, ali nije mi interesantno kao destinacija.