---
slug:         "slatka-kinoa"
layout:       simple
title:        "slatka kinoa"
excerpt:      ""
animation:
  url: /assets/img/animated/anonymous.gif
  width: 200
  height: 200
categories: ['razno']
published: false
---

Sastojci:

- 100g kinoe
- 2dl vode
- 1sp kašika soja mleka u prahu
- 1sp kašika šećera
- mleveni bademi, semenke golice
- 1/2 kesice cimeta
- 2 kockice čokolade sa čilijem i biberom

Evo jednog slučajnog "pronalaska". Nužda je zgodan impetus kreativnosti i improvizaciji, pa sam tako i ja u trenutku pred
nabavku koju sam trebao odavno da obavim, krenuo da zbrčkam nešto od ničega, tj. poubacivao sam skoro pa sve što mi je
preostalo u kuhinji.

Stavio sam 100g kinoe u nešto manje od 2dl vode (više vode nego obično), i pustio da se krčka neko vreme. Kada se kinoa
malo ukuvala a voda većim delom isparila, ubacio sam otprilike po jednu supenu kašiku soja mleka u prahu i šećera, 
promešao i pustio da se zgusne. Ostalo mi je bukvalno 5-10 badema, samleo sam ih sa šakom semenki golice (da bih malo
povećao količinu), dodao u šerpu zajedno pola kesice cimeta, promešao i posle oko pola minuta skinuo sa rešoa.

Na kraju sam u smešu dodao dve kockice čokolade sa čilijem i biberom. Sve u svemu, ispalo je odlično, ljuta čokolada i
cimet su dali baš fin šmek. Možda je moglo sa manje ili bez šećera.


Varijacije:

- kinoa je fino neutralna pa se sa njom može svašta. Umesto nje verujem da sasvim lepo može i amarand ili proso   
- soja mleko je i onako opciono, ali umesto njega može i mleko od heljde  
- mlevene semeke koje god su dostupne (bademi, lešnici, orasi). Suncokret se verovatno ne bi najsjajnije uklopio  
 