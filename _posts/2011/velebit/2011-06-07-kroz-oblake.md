---
slug:        "kroz-oblake"
title:       "Kroz oblake"
excerpt:     "kružna šetnja od Ivine vodice do Svetog brda i Vlaškog grada; spust do mora kroz Paklenicu"
description: "Vratili smo se nazad na glavni greben, i pratili ga do Svetog brda, najisturenijeg visokog vrha na tom 
              grebenu. Odatle smo se spustili do Vlaškog grada, kamenog vrha iznad Paklenice, i tu uživali u magiji vode 
              i vazduha. Sutradan smo se spustili niz Paklenicu do mora."
categories:  ['2011-velebit']
image: "/2011-velebit/kroz-oblake/img/20110607-30.jpg"
photos:
  -
    key: 20110607-01.jpg
    title: "7. jun 2011. Ivine vodice - Sveto brdo - Vlaški grad - Ivine vodice" 
  -
    key: 20110607-03.jpg
    title: "Planinarsko sklonište Ivine vodice"
  -
    key: 20110607-04.jpg
    title: "Penjemo se ka glavnom grebenu"
  -
    key: 20110607-05.jpg
    title: "Izlazimo na glavni grebenski put (dve tačkice smo Alen i ja)"
  -
    key: 20110607-06.jpg
    title: "Veličanstveni Velebit"
  -
    key: 20110607-07.jpg
    title: "Veličanstveni Velebit sa Svetog brda (Vaganski vrh je u oblacima a Paklenica u podnožju)"
  -
    key: 20110607-08.jpg
    title: "Sveto brdo"
  -
    key: 20110607-09.jpg
    title: "Široka panorama sa Svetog brda"
  -
    key: 20110607-10.jpg
    title: "Poziranje na Svetom brdu"
  -
    key: 20110607-11.jpg
    title: "Poziranje na Svetom brdu"
  -
    key: 20110607-13.jpg
    title: "Vlaški grad i Paklenica"
  -
    key: 20110607-14.jpg
    title: "Igre oblaka u Paklenici"
  -
    key: 20110607-15.jpg
    title: "Igre oblaka u Paklenici"
  -
    key: 20110607-16.jpg
    title: "Igre oblaka u Paklenici"
  -
    key: 20110607-17.jpg
    title: "Oblaci gutaju Vlaški grad"
  -
    key: 20110607-18.jpg
    title: "Oblaci gutaju Vlaški grad"
  -
    key: 20110607-19.jpg
    title: "Oblaci gutaju Vlaški grad"
  -
    key: 20110607-20.jpg
    title: "Oblaci gutaju Vlaški grad"
  -
    key: 20110607-21.jpg
    title: "Oblaci gutaju Vlaški grad"
  -
    key: 20110607-22.jpg
    title: "Oblaci gutaju Vlaški grad"
  -
    key: 20110607-23.jpg
    title: "Oblaci gutaju Vlaški grad"
  -
    key: 20110607-24.jpg
    title: "Oblaci gutaju Vlaški grad"
  -
    key: 20110607-25.jpg
    title: "Oblaci gutaju Vlaški grad"
  -
    key: 20110607-26.jpg
    title: "U prvom redu na predstavi vazduha i vode"
  -
    key: 20110607-27.jpg
    title: "Magični oblaci"
  -
    key: 20110607-28.jpg
    title: "Magični oblaci"
  -
    key: 20110607-29.jpg
    title: "Magični oblaci"
  -
    key: 20110607-30.jpg
    title: "Magični oblaci"
  -
    key: 20110607-31.jpg
    title: "Otvaraju se oblaci nad Paklenicom"
  -
    key: 20110607-32.jpg
    title: "Otvaraju se oblaci nad Paklenicom"
  -
    key: 20110607-33.jpg
    title: "Otvaraju se oblaci nad Paklenicom"
  -
    key: 20110607-34.jpg
    title: "Otvaraju se oblaci nad Paklenicom"
  -
    key: 20110607-35.jpg
    title: "Otvaraju se oblaci nad Paklenicom"
  -
    key: 20110608-01.jpg
    title: "8. jun 2011. Ivine vodice - Paklenica - more"
  -
    key: 20110608-02.jpg
    title: "Paklenica"
  -
    key: 20110608-03.jpg
    title: "Paklenica"
  -
    key: 20110608-04.jpg
    title: "Paklenica"
  -
    key: 20110608-05.jpg
    title: "Paklenica"
  -
    key: 20110608-06.jpg
    title: "Paklenica"
  -
    key: 20110608-07.jpg
    title: "Dočekala sladoled"
  -
    key: 20110608-09.jpg
    title: "Improvizovano sklonište od kiše; sreća da nije pala"
  -
    key: 20110608-10.jpg
    title: "Improvizovano sklonište od kiše; sreća da nije pala"
  -
    key: 20110608-11.jpg
    title: "Ulaz u Paklenicu ne nagoveštava šta se sve interesantno krije iza"
  
---

{% include layout/content/img_horizontal.html file_name="20110607-03.jpg" %}
Ujutro dugo spavamo i potrebna je velika volja da nateramo umorne noge da se popnu nazad na glavni greben Velebita, istim 
putem kojim smo se juče spustili. Ali barem danas idemo rasterećeni - većina stvari i opreme je ostala dole u skloništu.

Iznad Velebita je ponovo uspostavljeno primirje, ali bura i jugo dovlače pojačanja. Sivi oblaci se gomilaju celom dužinom 
grebena, nošeni hladnim vetrom.

{% include layout/content/img_full.html file_name="20110607-09.jpg" %}

{% include layout/content/img_horizontal.html file_name="20110607-10.jpg" %}
Penjemo se na Sveto brdo, jedan od najisturenijih visokih vrhova Velebita. Sa njega se vide manje-više svi vidici koje 
gledamo već nekoliko dana, ali možda iz lepšeg ugla - vidi se Vaganski vrh kako se strmo nagnuo nad Paklenicom, predivnom 
zelenom prašumom koja zapljuskuje kamene goleti kojima je okružena. Vidi se niz vrhova od kojih smo krenuli pre neki dan, 
i među kojima su Krivi kuk i Stapina. Kroz izmaglicu se vidi i more, otok Pag. I vidi se Vlaški grad, mali vrh iznad Paklenice 
ka kojem smo krenuli da se spuštamo.

{% include layout/content/img_horizontal.html file_name="20110607-17.jpg" %}
Sveto brdo i Vlaški grad kao da su spojeni dugom opuštenom strunom koja je razapeta između njih. Dok silazimo sa znatno 
višeg Svetog brda, i prilazimo "stomaku" koji struna pravi pod Vlaškim gradom, taj neobični vrh nam je sve vreme pred 
očima. Sa njegove desne strane je Paklenica, koja kao da ključa, puši se, kao da se u njenim krošnjama rađaju pramičci i oblaci.

{% include layout/content/img_horizontal.html file_name="20110607-22.jpg" %}
Jedan od tih pramičaka, mali i gotovo providan, podigao se ponesen vetrom do grebena koji spaja Sveto brdo i Vlaški grad. 
Ali tu se vetar koji ga je nosio sudario sa drugim vetrom koji se penjao na isti greben ali sa drug strane. I taj mali 
providni oblak, zaustavljen iznad grebena, počeo je da raste i širi se, dok odjednom nije progutao celi Vlaški grad. To 
smo svo troje posmatrali sa nevericom.

{% include layout/content/img_full.html file_name="20110607-31.jpg" %}

{% include layout/content/img_horizontal.html file_name="20110607-24.jpg" %}
Dok smo došli do podnožja Vlaškog grada, magla je bila gusta a vidljivost minimalna. Napipali smo stazu, i tako kroz maglu se 
uzverali na kameni vrh. I vredelo je. Od gore smo posmatrali kako se oblak otvarao i otkrivao deo po deo Paklenice. 
Jedno magično iskustvo koje je teško opisati i dočarati, bilo rečima ili fotografijama...

{% include layout/content/img_full.html file_name="20110607-35.jpg" %}

{% include layout/content/img_horizontal.html file_name="20110607-37.jpg" %}
Kada smo se nauživali na Vlaškom gradu, vratili smo se do Ivinih vodica stazom koja ide kroz šumu grubo po izohipsi (tj. 
bez znatnijeg gubljenja ili dobijanja visine). Ova druga noć koju smo proveli u carstvu puhova bila je mirna i tiha.

{% include layout/content/img_full.html file_name="20110607-01.jpg" %}

{% include separator.html %}

{% include layout/content/img_horizontal.html file_name="20110608-03.jpg" %}
Sutradan smo se posle doručka sjurili sa Velebita celom dužinom Velike Paklenice, sve do mora. Paklenica je prelepa, 
zelena i bujna, prebogata vodom. U gornjem delu išli smo uzanim kamenim stazicama, koje su bliže podnožju prerasle u šire 
kamene puteve nalik na austrougarske puteve kakve smo viđali po Boki.

Paklenica se kao levak prepun krošnji skuplja u kameno grlo koje vodi do mora - u svet kamene goleti. Velebit posmatran 
sa obale mora krije svoje pravo lice. Zaklonjen iza prvog niza kamenih grebena, ne odaje utisak raznovrsnosti koja može
da se nađe iza - šumskih prostranstava, velikih travnatih krških polja, četinarskih šuma...

{% include layout/content/img_horizontal.html file_name="20110608-06.jpg" %}
Za veoma kratko vreme, nešto više od četiri sata, prešli smo oko 15km i izgubili oko 1200 metara nadmorske visine, i sve 
to sa kompletnom treking opremom. Naravno, kolena i zglobovi su nam bili rastureni, i to nam je malo poremetilo uživanje 
u Paklenici, kao i zapara koja nas je zapuhnula kako smo se približili moru. Razlog žurbe je bio skori polazak autobusa 
iz Starigrada za Baške Oštarije, a plan je bio da se Alen tim busom vrati do kola, i da onda dođe nazad po nas.

{% include layout/content/img_horizontal.html file_name="20110608-09.jpg" %}
Dok smo ga čekali na plaži, brčnuli smo se u ledenom moru i gledali u sive oblake, sa nadom da se neće otvoriti. 
I nisu. Alen nas je pokupio, i kako smo obišli Velebit sa južne strane, obgrlila nas je kiša koja nas je pratila kroz 
velika pusta polja Like i mračna sela Korduna, Banije, sve do Osijeka.

{% include layout/content/img_full.html file_name="20110608-01.jpg" %}

Na granici na Dunavu smo bili u nekim sitnim satima posle ponoći, i dok je Ela spavala na suvozačkom mestu, hrvatski 
graničar je insistirao da mu pokažem dokaz o prijavi boravka, koji nismo imali. Na kraju nas je ipak pustio. Ovo pominjem 
zato što se nešto slično ponovo desilo narednog meseca, kada nam se Alen pridružio na putešestviju po Staroj planini. 
Samo tu nisu bili tako uviđavni, već su nas privodili u policijsku stanicu u Pirot. Tragikomedija...

No, da završim na nečem pozitivnom, a Velebit to svakako jeste - fenomenalna planina, drugačija od svih drugih na kojima
sam bio, i zahvaljujući Alenu imali smo priluku da ga bar malo iskusimo.