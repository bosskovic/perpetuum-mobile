---
slug:        "kroz-kras"
title:       "Kroz kras"
excerpt:     "od Šugarske dulibe do Zavrate"
description: "Jadranskom stranom Velebita vlada krš i kras u svoj svojoj veličanstvenosti belih skulptura koje je izvajala 
              voda, ušuškanih u kržljavo rastinje. Od Šugarske Dulibe preko Panosa, napuštene radarske baze JNA, od prelepog 
              Stapa i Kuka Stapine preko magičnih usnulih kraških polja, išli smo do skrivenog kamenog skloništa Zavrata."
categories:  ['2011-velebit']
image: "/2011-velebit/kroz-kras/img/20110605-08.jpg"
photos:
  -
    key: 20110605-01.jpg
    title: "5. jun 2011. Šugarska Duliba - Zavrata" 
  -
    key: 20110605-02.jpg
    title: "Kontejner sa 5 zvezdica - planinarsko sklonište Šugarska Duliba"   
  -
    key: 20110605-03.jpg
    title: "Ela našla mesto u prvom redu"
  -
    key: 20110605-08.jpg
    title: "Duboka jama snežnica"
  -
    key: 20110605-11.jpg
    title: "Napuštena JNA radarska baza Panos"
  -
    key: 20110605-12.jpg
    title: "Napuštena JNA radarska baza Panos - pogled ka moru"
  -
    key: 20110605-13.jpg
    title: "Napuštena JNA radarska baza Panos - pogled ka Velebitu"
  -
    key: 20110605-15.jpg
    title: "Simbioza bukve i kamena"
  -
    key: 20110605-19.jpg
    title: "Ka Stapu"
  -
    key: 20110605-21.jpg
    title: "Dolina Stap i iznad njen čuvar - Kuk Stapina"
  -
    key: 20110605-27.jpg
    title: "Uleteo u kadar"
  -
    key: 20110605-29.jpg
    title: "Kad si žedan, ne mora da bude bez boje, ukusa i mirisa"
  -
    key: 20110605-30.jpg
    title: "Stap"
  -
    key: 20110605-32.jpg
    title: "Ela i iza nje Stapina"
  -
    key: 20110605-34.jpg
    title: "Kuk Stapina"
  -
    key: 20110605-35.jpg
    title: "Kuk Stapina"
  -
    key: 20110605-36.jpg
    title: "Kuk Stapina"
  -
    key: 20110605-37.jpg
    title: "Kuk Stapina"
  -
    key: 20110605-38.jpg
    title: "Kuk Stapina"
  -
    key: 20110605-39.jpg
    title: "Kuk Stapina"
  -
    key: 20110605-40.jpg
    title: "Kuk Stapina"
  -
    key: 20110605-41.jpg
    title: "Kuk Stapina"
  -
    key: 20110605-42.jpg
    title: "Kuk Stapina"
  -
    key: 20110605-43.jpg
    title: "Kuk Stapina"
  -
    key: 20110605-44.jpg
    title: "Kuk Stapina"
  -
    key: 20110605-47.jpg
    title: "Kuk Stapina"
  -
    key: 20110605-50.jpg
    title: "Kraška polja Velebita"
  -
    key: 20110605-51.jpg
    title: "Kraška polja Velebita"
  -
    key: 20110605-50.jpg
    title: "Kraška polja Velebita"
  -
    key: 20110605-52.jpg
    title: "Beskrajna travnata tepsija"
  -
    key: 20110605-53.jpg
    title: "Beskrajna travnata tepsija"
  -
    key: 20110605-55.jpg
    title: "Magično veče..."
  -
    key: 20110605-58.jpg
    title: "Krajolik kao sa 'Divljeg zapada'"
  -
    key: 20110605-60.jpg
    title: "Planinarsko sklonište Zavrata"
       
       
---

Ujutro nastavljamo naš treking ka najvišem delu Velebita. Juče smo prolazili kroz prašumu - danas idemo krševitim 
grebenom često počašćeni lepim pogledom prema moru. Čak i kada malo siđemo sa grebena, kraški teren dominira - sve same 
duboke jame do pola napunjene snegom, pukotine bez dna i procepi koje je iskopala ta silna voda koja stalno zasipa Velebit.

{% include layout/content/img_full.html file_name="20110605-03.jpg" %}

Velebit je ostao zamrznut u vremenu, što mi ne bi smetalo da je to neko romantično (ili bar iz ove perspektive romantično) 
vreme morlačkih pastira, dubrovačkih i mletačkih karavana, hajduka i uskoka... Ali na žalost Velebit mi je izgledao 
zaglavljen i zarobljen u ranim devedesetim. Na sve strane tragovi građanskog rata: minska polja, spomen obeležja, grafiti 
sa velikim latiničnim slovom "U". I naravno ljudi. Iako ih nisam video oko sebe, bio sam svestan da su blizu, i da u sebi 
mnogi i dalje ratuju taj ružni rat 20 godina kasnije. 

Alen zna mnogo o tome šta se dešavalo u okolini i pričao mi je sve što sam ga ispitivao, i to me je dodatno opteretilo. 
Na racionalnom nivou, uz Alena sam se osećao potpuno bezbedno, ali ipak vrlo nelagodno, kao ugrušak ili strano telo. 
Sa retkim ljudima sa kojima smo se susretali, razgovor sam nevoljno ograničavao
na pozdravljanje i otpozdravljanje, jer sam imao osećaj da je u toj gustoj i slojevitoj priči kroz koju smo pešačili za
mene namenjen kalup arhi-neprijatelja, uloga u koju ne bih rado igrao.

{% include layout/content/img_horizontal.html file_name="20110605-11.jpg" %}
Nešto pre podneva izlazimo na slepi makadam koji nas je odveo do jednog od tih mesta koje nosi teret nedavne istorije - 
do napuštene vojne baze Panos. Radarska baza JNA iz koje se motrilo na brodove, podmornice i avione koji bi 
zašli u ovaj deo Jadrana danas je skroz devastirana i razvaljena. Prošli smo kroz neke od objekata i tunele koji ih 
povezuju, osmatračnice i mitraljeska gnezda, i jedino što vredi na tom mestu je lep pogled koji se otvara prema moru sa 
jedne i najvišem grebenu Velebita sa druge strane.

{% include layout/content/img_full.html file_name="20110605-12.jpg" %}

{% include layout/content/img_horizontal.html file_name="20110605-21.jpg" %}
Vraćamo se do mesta sa kog smo skrenuli na makadam, i odatle se kroz krš i stenje obraslo u zelenilo, polako 
spuštamo ka kraškoj dolini Stap. Na sve strane belasaju se rebraste stene, levci i žljebovi, ogromni kosturi zmajeva i 
dugi, tanki zubi kitova, lego kockice kiklopa... U dnu zelene doline se nalazi sklonište (Tatekova koliba), a u blizini 
je i Kamena galerija, čuveni stenoviti lavirint, fizički i vremenski suviše zahtevan za nas sada, pa ga ostavljamo za 
neki naredni put i produžavamo ka sledećem skloništu.

{% include layout/content/img_horizontal.html file_name="20110605-34.jpg" %}
Iz kraškog polja se penjemo strmom stazom, prvo kroz kržljavo rastinje a zatim sočno zelenom travnatom livadom izlazimo 
pod džinovski monolit Kuka Stapina. Na tom lepom mestu pravimo dugu pauzu, penjemo se uz Stapinu 
koliko je moguće i odatle merkamo Jadran i vrhove Velebita.

{% include layout/content/img_full.html file_name="20110605-49.jpg" %}

{% include layout/content/img_horizontal.html file_name="20110605-43.jpg" %}
Silazimo sa stenovitih livada i provlačimo se kroz kamenite šumarke. Neverovatno koliko života raste iz kamena. Izlazimo 
na Javorje i prolazimo iznad Bilih sinokosa, sa obe strane vidimo kao tepsija ravne doline pokrivene travom, okružene 
pojasom šume iznad kog se belasa stenje.

{% include layout/content/img_full.html file_name="20110605-53.jpg" %}

Pratimo nizove suhozida koje je progutala vegetacija i posmatramo gomile grubog kamena koje izgledaju kao da su nekad bile 
nečiji letnji dom, i spuštamo se na livadicu Zamrsten a zatim i na Pričatrnja polje.

{% include layout/content/img_full.html file_name="20110605-55.jpg" %}

{% include layout/content/img_horizontal.html file_name="20110605-58.jpg" %}
Magično veče. Ogromna, savršeno ravna livada pokrivena travom ispod kolena, sa severa impozantni Vaganski vrh, sa istoka 
i zapada manji kameni vrhovi sa stenama koje se opiru gravitaciji i koje bi bile dostojne da ispod njih protrče Pera Kojot 
i Ptica Trkačica.

{% include layout/content/img_horizontal.html file_name="20110605-60.jpg" %}
Neobične igre svetla, nebo zasuto gomilastim oblacima, žuta svetlost sunca koje zalazi negde iza Stapine i odbija se o žutu travu...

Na obodima velikog kraškog polja, razbacani šumarci pružili su grane i počeli da gutaju stazice kojima se retko prolazi.
Provlačimo se jednom takvom stazicom i ubrzo, sa poslednjim svetlom dana izbijamo do skloništa 
Zavrata - male kamene kuće koju su nekada koristili pastiri a večeras je samo naša. Veoma lepo, mirno mesto.

{% include layout/content/img_full.html file_name="20110605-01.jpg" %}