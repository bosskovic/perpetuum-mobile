---
slug:        "zagradje"
title:       "Zagrađe"
description: "Jeftin smeštaj između plaže pune ježeva, ali sa idealnom ekspozicijom, i interesantne tvrđave Nehaj, bio je 
              naša baza tokom boravka na moru"
excerpt:     "i 'mali gradić Sutomore'"
categories:  ['2017-vuk-gorski-i-morski']
image: "/2017-vuk-gorski-i-morski/zagradje/img/20170926-01.jpg"
photos:
  -
    key: 20170927-07.jpg
    title: Crnogorski sto u našem hotelu sa pet grožđica
  -
    key: 20170929-01.jpg
    title: Pogled na Nehaj sa Spičanskog polja
  -
    key: 20170929-02.jpg
    title: Tvrđava Nehaj
  -
    key: 20170929-03.jpg
    title: Tvrđava Nehaj
  -
    key: 20170929-04.jpg
    title: Tvrđava Nehaj
  -
    key: 20170929-05.jpg
    title: Tvrđava Nehaj
  -
    key: 20170929-06.jpg
    title: Tvrđava Nehaj
  -
    key: 20170929-07.jpg
    title: Tvrđava Nehaj
  -
    key: 20170929-08.jpg
    title: Tvrđava Nehaj, u gornjem levom uglu su ostavi crkve sv. Dimitrija a u pozadini su Sutomore, Golo brdo (sa tvrđavom Tabijom), Spičansko polje i Zagrađe 
  -
    key: 20170929-09.jpg
    title: Tvrđava Nehaj, ostavi crkve sv. Dimitrija 
  -
    key: 20170929-10.jpg
    title: Tvrđava Nehaj 
  -
    key: 20170929-11.jpg
    title: Pogled sa Nehaja na Sutomore i Golo brdo na kom je tvrđava Tabija 
  -
    key: 20170929-13.jpg
    title: Pogled na Sutomore sa Golog brda 
  -
    key: 20170929-14.jpg
    title: Tvrđava Tabija 
  -
    key: 20170929-15.jpg
    title: Tvrđava Tabija 
  -
    key: 20170929-16.jpg
    title: Tvrđava Tabija 
  -
    key: 20170929-17.jpg
    title: Tvrđava Tabija 
  -
    key: 20170929-18.jpg
    title: Pogled na Zagrađe i tvrđavu Nehaj sa tvrđave Tabija
  -
    key: 20170929-20.jpg
    title: Aurora sutomoris
  -
    key: 20170929-21.jpg
    title: Neplanirana psihodelija
videos: ["_jQmtMdon10"]
---

{% include layout/content/img_horizontal.html file_name="20170929-18.jpg" %}
Zagrađe je deo Sutomora koji se nalazi severozapadno od centra, ispod, tj. iza vrha na kojem se nalazi tvrđava
(grad) Haj-Nehaj. Kada sam birao gde ćemo biti na moru, osnovni kriterium bilo mi je da plaža ima što idealniju
južnu ekspoziciju, a na crnogorskom primorju ima svega nekoliko takvih lokaliteta: Ada Bojana, Sutomore (Maljevik) 
i Herceg Novi. Ideja je bila da plaža bude osunčana što ranije ujutro, i što duže u toku dana, ali pošto smo na more otišli 
toliko kasno u sezoni, to nam nije ni bilo bitno, jer nismo išli na kupanje pre deset. Na kraju je to čak ispao
ne najsrećniji kompromis, jer Sutomore nema neke stvari koje bi mi bile vrlo zgodne, na primer parkove, igrališta,
pešačku zonu...

{% include layout/content/img_horizontal.html file_name="20170929-11.jpg" %}
U Sutomoru sam već bio kao klinac mlađi nego Vuk sada, ali ovo mi je prvi put da pamtim, i ispunilo je sva
moja očekivanja. U pitanju je malo, ružno mesto, naizgled građeno bez plana i reda, stešnjeno između magistrale i mora.

{% include layout/content/img_horizontal.html file_name="20170927-07.jpg" %}
Smeštaj je bio sasvim pristojan - soba sa duplim ležajem, zasebnim kupatilom, terasom, sto sa dve stolice,
ormarić, čiviluci, mali frižider, dakle sve što nismo imali u Godinju, ali po četiri puta nižoj tarifi. Zagrađe je odvojeno
od Sutomora Spičanskim poljem, nalazi se na bregu i sastoji se iskljičivo od kuća, pretpostavljam za izdavanje. Najbliža
prodavnica, a i svi ostali sadržaji su u Sutomoru, oko 10-15 minuta peške od Zagrađa. Od našeg apartmana do plaže bilo je oko 5 minuta.

{% include layout/content/youtube.html id="_jQmtMdon10" %}

{% include layout/content/img_horizontal.html file_name="20170927-01.jpg" %}
Od plaža smo bili samo na Maljeviku, koji se nalazi neposredno ispod Zagrađa. Rekao bih da je to divlja plaža.
Na njoj ima neki ugostiteljski objekat koji je bio zatvoren (možda zato što je prošla sezona a možda ni preko
leta nije radio) i jedan tuš koji ne radi. Plaža je kamenita i ima smeća i organskog otpada (lišće, alge
i slično) koje more izbacuje a niko ne odnosi. Prilaz vodi je izuzetno nezgodan - veliko klizavo kamenje između
kog ima mnogo ježeva. Srećom, svi su ježevi na dubini većoj nego što Vuk dohvata, a ja sam kao pazio. Kaže
gazdarica da je to plaža sa najčistijom vodom u okolini i da zato ima ježeva.

{% include layout/content/img_horizontal.html file_name="20170927-06.jpg" %}
Sve u svemu, bilo je ok za naše potrebe. More je bilo toplo i kupanje je bilo sasvim ok kada nema vetra i oblaka,
ali pri kraju našeg boravka na moru počela je da duva hladna bura, što je zakomplikovalo logistiku vezanu za jesenje
kupanje na moru sa malim detetom (kupanje, ekspres sušenje, oblačenje, grejanje, vruć čaj, čitanje knjige, pa u krug...)

Poslednjeg dana na moru, bilo je oblačno i duvao je hladan vetar, pa smo umesto kupanja bazali po okolini.

{% include layout/content/img_full.html file_name="20170929-02.jpg" %}

### Nehaj

{% include layout/content/img_horizontal.html file_name="20170929-01.jpg" %}
Tvrđava Haj-Nehaj bila je prijatno iznenađenje, dovoljno da opravda naš boravak u Sutomoru. Posmatrana iz grada ili sa
magistrale izgleda vrlo neupadljivo, kao da je izrasla iz kamenog vrha na kom se nelazi, ili kao da se u njega utopila.
Ali, u pitanju je velika, solidno očuvana tvrđava sa lepim pogledom na okolinu, i interesantnom pristupnom stazom.

{% include layout/content/img_horizontal.html file_name="20170929-12.jpg" %}
Na internetu sam uglavnom nalazio opise prilaza sa severa, od magistrale pa pored kamenoloma, ali interesantnija mi je
bila staza koju sam našao na openstreetmap.org. Početak staze nije lepo obeležen, čak nije ni jasno uočljiv, pa je mogu
naći samo oni koji je traže ili koji znaju gde je. Sa kratkog makadama uz koji se nalazi par kuća, skrene se na proširenje
sa desne strane, i tu uzbrdo vodi strma staza.

Staza je kamenita, promenjive širine, nekad je potrebno malo provlačiti se kroz rastinje, a nekad je široka po metar i po,
pretpostavljam na mestima gde se poklapa sa starim (originalnim) prilaznim putevima. Konstantno se penje, i izbija na 
nekoliko terasica kojima vladaju hrastovi, i po kojima su prosuti ostaci suhozida i eventualno temelji nekih ranijih građevina. 
Na nekim delovima su nedavno stabla popadala, ali očigledno se staza održava,
jer su stabla ili prosečena ili obilaznice probijene. Uspon ovom stazom mi je prijao, i pretpostavljam da je izvodljiv
i leti - pošto je staza najvećim delom kamena, verujem da je vegetacija nikad ne proguta skroz. Jedino što me je malo 
opteretilo, bio sam super-oprezan i u pripravnosti zbog zmija, ali nismo čuli ni videli ni jednu.

{% include layout/content/img_horizontal.html file_name="20170929-04.jpg" %}
Vrh na kom se tvrđava nalazi je strm sa tri strane, tako da i dok se prilazi tvrđavi sa juga, malo se vidi.
Tek kada se izbije na sam vrh sa jedine strane sa koje je pristup moguć, veličina zidina postaje jasna.

{% include layout/content/img_horizontal.html file_name="20170929-09.jpg" %}
O tvrđavi nema mnogo podataka. Na vrhu Nehaj je pre tvrđave postojala crkva svetog Dimitrija, koja je imala dva oltara,
pravoslavni i katolički, i pretpostavlja se da potiče sa kraja XIII ili početka XIV veka. Postoje indicije da su tvrđavu 
krajem XV veka podigli Mlečani, a najstariji pomen je iz 1542. Osvajaju je 1571. godine Turci a 1877. Crnogorci. [<a href="https://medium.com/vrhovi-crne-gore/haj-nehaj-231-mnm-aab84172016d" target="_blank">izvor</a>]

Interesantno je da prostor na kom se nalazi Sutomore, izvorno poznat kao Spič, počinje da se naseljava kasno, u XVI veku,
a da se prve kuće na obali mora u Sutomoru grade 1882. godine.

{% include layout/content/img_horizontal.html file_name="20170929-08.jpg" %}
Sa tvrđave se pruža lep pogled na okolinu, a između ostalog, nazire se i druga sutomorska tvrđava - Tabija, bar može da
je razazna onaj koji zna šta i gde traži. Spustili smo se dole i krenuli ka njoj.

{% include layout/content/img_full.html file_name="20170929-14.jpg" %}

### Tabija

Tvrđava Tabija se nalazi na Golom brdu, čije litice se nalaze uz more, tik na zapad od Sutomora. Izgradili su je pretpostavljam 
Austrijanci 1862. godine. Ništa drugo od podataka o njoj nisam uspeo da nađem.

{% include layout/content/img_horizontal.html file_name="20170929-13.jpg" %}
Na Golo brdo smo krenuli da se penjemo stazom od postrojenja za prečišćavanje vode, koje se nalazi iza zapadnog kraja sutomorske
plaže. Prljava staza nas je izvela do releja, pored kog se otvara lep pogled sa stena prema Sutomoru. Izgleda da je ovog
leta požar prešao preko Golog brda, trava i nisko rastinje su skroz izgoreli, a i stabla četinara prilično su stradala.

{% include layout/content/img_horizontal.html file_name="20170929-17.jpg" %}
Probili smo se kroz garež do tvrđave, preskočili zid i ušli unutra. Mnogo je manja od Nehaja, i deluje da je u znatno lošijem
stanju. Na dva mesta sam video neke betonske krugove, za koje pretpostavljam da su na njima bile topovske baterije. Izgleda 
da su u toku arheološka iskopavanja na tvrđavi.

{% include layout/content/img_horizontal.html file_name="20170929-16.jpg" %}
Kad smo već bili unutar tvrđave, videli smo da postoji kapija sa severne strane, pa umesto da opet preskačemo, tu smo izašli,
i nastavili da pratimo široki austrougarski kameni put, koji je na jednom mestu neobjašnjivo naišao na odsek. Malo smo se 
vratili i probili kroz sprženu šumu do druge staze koja se završava slično, kamenim odsekom. Na kraju smo se nakako po 
izohipsi probili do staze kojom smo došli, i tako se spustili. Posle, kada smo se vraćali kolima, posmatrao sam to brdo,
i pretpostavljam da je nahnadno minirano i zasecano kako bi se dobio prostor upravo za taj put kojim smo se vraćali u
Zagrađe, pa su oni austrougarski putevi ostali da lebde u vazduhu...

{% include layout/content/img_full.html file_name="20170929-20.jpg" %}

Inače, Sutomore je krajem septembra pusto. U našem smeštaju, od 4-5 apartmana, mi smo bili jedini, na plaži Maljevik
su bili samo malobrojni Rusi koje je Vuk bezuspešno pokušavao da otkravi, u Sutomoru je pola lokala zatvoreno i zabravljeno, 
veliki deo rive je neosvetljen a šetača uveče gotovo da i nema.