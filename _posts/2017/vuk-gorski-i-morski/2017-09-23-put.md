---
slug:        "put"
title:       "Put"
description:     "Imali smo lep dan i vreme nam je proletelo. Saobraćajnice su dobre, nije bilo gužve a što se dalje
              stigne na jug, prizori su lepši. Svratili smo usput do Magliča."
excerpt: "Par utisaka sa puta do CG"
categories:  ['2017-vuk-gorski-i-morski']
image: "/2017-vuk-gorski-i-morski/put/img/20170923-07.jpg"
photos:
  -
    key: 20170923-11.jpg
    title: Bjelasica
  -
    key: 20170923-12.jpg
    title: Komovi
  -
    key: 20170923-13.jpg
    title: Komovi
  -
    key: 20170923-14.jpg
    title: Komovi
  -
    key: 20170923-15.jpg
    title: Komovi
  -
    key: 20170923-18.jpg
    title: Karanfili
  -
    key: 20170923-19.jpg
    title: Vuk hrani zecove plazmom; ne bune se...
  -
    key: 20170923-20.jpg
    title: Kućica u pozadini je naša
  -
    key: 20170923-21.jpg
    title: Grbaja...
  -
    key: 20170923-22.jpg
    title: Greben planina obasjana poslednjim zracima sunca

---

Išli smo preko Beograda i Čačka. Obilaznicu oko Beograda smo superbrzo prošli, a i urađeni deo autoputa do Čačka
je odlično došao. Ispod Magliča smo bili posle malo više od tri sata vožnje.

Obilazak Magliča nam je obojici prijao. Vuk je istrčao ceo uspon od Ibra do tvrđave.

{% include layout/content/img_horizontal.html file_name="20170923-01.jpg" %}
Posle toliko priča o konzervaciji/restauraciji, od svega najuočljivije je da je napravljena kamena staza na oko
3/4 uspona i na pravilnim rastojanjima postavljene su klupe i korpe za otpatke (koje su se prelivale). Što se same
tvrđave tiče, nisam primetio neku razliku, tj. stoji jednako konzervirana kao što je bila i prethodnih godina.
Spoljni bedemi i kule su rekonstruisani i drveni ophodi i stepenice su u dovoljno dobrom stanju da se 
mogu bezbedno koristiti. Građevine unutar tvrđave su u jednako lošem stanju i ne postoje nikakve informativne
table.

Ubrzo nakon što smo krenuli dalje, Vuk je zaspao i odvalio tri puna sata. Ni trenutak prekasno, mozak je već
počeo da mi se topi od dečijih pesmica.

U Novom Pazaru mi se potvrdio utisak o saobraćaju koji sam imao i prethodnih godina - opušteni haos. Svi voze 30-40
čak i kad nema objektivnog razloga za to, u raskrsnice i račvanja svi ulaze u isto vreme i sa svih strana,
puteve ravnopravno dele automobili, pešaci i biciklisti (koji voze uz obe ivice puta, u oba smera). I niko se ne
nervira. Svi sve propuštaju, saobraćaj teče i svi stignu gde su krenuli.

{% include layout/content/img_horizontal.html file_name="20170923-11.jpg" %}
Pred granicom je počeo najlepši deo puta - smene Limskih klisura i dolina. Lep panoramski put sa kog se vidi reka,
kamene litice, šume koje već počinju da se žute i crvene i u daljini vrhovi planina. Najupečatljiviji su naravno
Bjelasica i pogotovo moćni Komovi.

{% include layout/content/img_full.html file_name="20170923-12.jpg" %}

Crnogorci se spremaju za zimu, na sve strane vuku drva, cepaju i slažu. A mi krenuli na more...

{% include layout/content/img_horizontal.html file_name="20170923-18.jpg" %}
I konačno, finale puta, Prokletije! Jezerski vrh se javlja već negde kod Murina, a slede ga Visitor, Vezirova brada
Karanfili, Belič... Ma koliko puta tu dolazio, ulazak u Grbaju stešnjenu između Volušnice i Karaule s' jedne i 
Vezirove brade i Karanfila sa druge, me uvek jednako ostavi bez teksta...

{% include layout/content/img_horizontal.html file_name="20170923-20.jpg" %}
A tu se negde i Vuk probudio. Smestili smo se u našu kućicu i prošetali malo prema Zastanu. Sutra idemo na
Volušnicu...