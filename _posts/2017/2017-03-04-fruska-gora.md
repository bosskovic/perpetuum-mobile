---
slug:        "2017"
title:       "Fruška gora 2017"
description: "neka šetnje otpočnu"
excerpt:     "Popovica, Čukale, Orlovo bojište, Zvečan, Tavni potok, Kraljeva stolica, Jegerova bašta"
categories:  ['fruska-gora']
image: "/fruska-gora/2017/img/20170304-09.jpg"
photos:
  -
    key: 20170128_01.jpg
    title: Vuk se penje na Čukale (28. I 2017.)
  -
    key: 20170128_04.jpg
    title: Popovica (breg) u magli
  -
    key: 20170128_07.jpg
    title: U blizini Perine pećine
  -
    key: 20170225_01.jpg
    title: Tavni potok (25. II 2017.)
  -
    key: 20170225_04.jpg
    title: U blizini Jegerove bašte
  -
    key: 20170225_18.jpg
    title: Tu se veverica kupa
  -
    key: 20170304-01.jpg
    title: Trudovi (04. III 2017.)
  -
    key: 20170304-02.jpg
    title: U blizini Morintova (04. III 2017.)
  -
    key: 20170304-09.jpg
    title: Vodopad Lazin vir
  -
    key: 20170304-11.jpg
    title: Vuk se dočepao fotoaparata
  -
    key: 20170304-12.jpg
    title: Vuk se dočepao fotoaparata
  -
    key: 20170304-13.jpg
    title: Vuk se dočepao fotoaparata
  -
    key: 20170304-14.jpg
    title: Rimska tehnika užinanja

videos: ["zLxP_A5ng40", "zTCOIh6CxW4", "XUnDFow0Tew"]

---

Vuk je sad već dovoljno velik da može da pešači sam i malo više sluša i prati. Nadam se da ćemo ove godine polako
da povećavamo procente staze koje sam pređe.

---

{% include layout/content/id.html id="20170128" %}
{% include layout/content/youtube.html id="zLxP_A5ng40" %}
### Zelena staza oko Popovice

{% include layout/content/img_horizontal.html file_name="20170128_01.jpg" %}
Dvadeset i osmi januar 2017.  
Popovica - Čukale - Perina pećina - Orlovo bojište - Popovica  
Vuk, Marko

Ela je na faksu, a Vuk i ja sami u šumi. Krenuli smo od Popovice, Vuk se sam spustio do jezera i popeo skroz do Čukala (sve po 
snegu). Snega je bilo prilično, njemu do kolena. Sve u svemu, prepešačio je samostalno oko trećine.

Na Orlovom bojištu sam kliznuo na blatu ispod kojeg je bio led i pao sve sa Vukom na leđima. Dočekao sam se na bok i ruke i
njemu nije bilo ništa ali sam se ja izblatnjavio kao svinja (to mi je i on rekao, i da će mama biti jako ljuta :-) ).

---

{% include layout/content/id.html id="20170225" %}
{% include layout/content/youtube.html id="zTCOIh6CxW4" %}
### Krug ispod Kraljeve stolice

Dvadeset i peti februar 2017.  
Izvor Zvečan - Tavni potok - Kraljeva stolica - Jegerova bašta - Zvečan  
Ela, Vuk, Marko

{% include layout/content/img_horizontal.html file_name="20170225_01.jpg" %}
Plan je bio da izađemo do Ledinačkog crnog čota (tamo gde je hidro-meteorološka stanica) strmom stazom koja ide iznad
Ledinačkog jezera. Parkirali smo kod izvor, i krenuli uzbrdo makadamom prema jezeru, ali smo se ispalili. Nisam tu odavno
bio, i u međuvremenu su pomerili kapiju i ogradu kojom je ograđeno još stotinak metara do mesta gde je put uzan, tako da
se ne može obići, pa smo morali da se vratimo. Možda bi mogli da obiđemo stazicom preko jalovine, ali nisam hteo da rizikujem
da se opet vraćamo.

{% include layout/content/img_horizontal.html file_name="20170225_12.jpg" %}
Plan B, krenuli smo uz Tavni potok prema Kraljevoj stolici. Kiša je padala dva dana skoro bez prestanka, ali od rano jutros
sija sunce i prelep je dan. Zemlja je bila vlažna ali pošto tuda nisu nedavno prolazili šumarski traktori, nije bila
uzmuljana kao testo. Sve se belilo od visibaba i tu i tamo se plavio po koji divlji zumbul.

Vuk je prilično sam pešačio. Vrlo brzo se izblatnjavio pošto je morao da podigne svaki štap, svaki žir. Kada je borba sa
njim oko obilaženja bari (kojih je bilo dosta u delu staze koji ide uz potok), strpali smo ga u ranac.

{% include layout/content/img_vertical.html file_name="20170225_16.jpg" %}
Već neko vreme čitamo (tj. prepričavamo) Vuku Hobita (strip), i već zna skoro celu priču. Kada se ukazao balon HMZ, objasnili
smo mu da je to lopta koju džinovi šutaju po planini, i da su je tu ostavili kada su se sakrili od sunca pre svitanja. To
mu je bilo veoma zanimljivo, pa sam onda samo nadodavao na tu priču - kada naiđemo na srušeno drvo, to je zato što je tu
lopta udarila pre nego što je odskočila, a postolje stuba od žičare kod Jegerove bašte je "zvonce" koje je ispalo džinu iz
džepa i tu se skamenilo.

Sviđa mi se što je radoznao i hoće da sluša kada mu pokazujemo životinje koje prolaze ili preleću, što sluša ptice i kapira
kada mu objašnjavamo šta je šta i čemu služi (naravno jako uprošćeno). Zabavljalo ga je da skuplja žireve i ostavlja za
vevericu. Naučio je da prepoznaje zvuk detlića.

Sve u svemu, lepa šetnja lepim stazama.

---

{% include layout/content/id.html id="20170304" %}
{% include layout/content/youtube.html id="XUnDFow0Tew" %}
### Morintovo

{% include layout/content/img_vertical.html file_name="20170304-01.jpg" %}
Četvrti mart 2017.  
Iriški venac - Morintovo - vodopad Lazin vir - Kanov breg - Zeleni kamen - Kraljeva stolica - Iriški venac  
Marina, Mihajlo, Ela, Vuk, Marko

Idealan dan za šetnju. Spustili smo se od Iriškog venca prema Morintovu. Od kada sam tu poslednji put prolazio, markirana
staza koja jednim delom ide niz potok je jako zarasla, pa smo na kraju morali da je napustimo i probijemo se kroz
visoku suvu travu do grebena, gde smo našli put. Ostatak do vodopada Lazin vir je ok. 

{% include layout/content/img_horizontal.html file_name="20170304-09.jpg" %}
Posle vodopada smo izbili na greben
iznad Vrdnika, da bi ubrzo sišli na stazicu koja krivuda kroz mirisnu četinarsku šumu iznad Stare kolonije. Odatle smo
se kroz hrastovu i lipovu šumu popeli do Partizanskog puta, pa preko Kraljeve stolice zatvorili krug. Lepa i raznovrsna šetnja.
I dalje se sve beli od visibaba, tu i tamo je po koji divlji zumbul ili kukurek, ali još nema ničeg drugog.

Sve u svemu, za malo više od 6 sati prešli smo oko 13.5km. Vuk je bio savršeno raspoložen, i prepešačio malo više od 8km
(od Venca do Mornitnova oko 5, i onda još u par navrata po 1-2km). Između nas je zabavljao odvalama.