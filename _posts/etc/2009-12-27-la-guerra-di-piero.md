---
slug:         "la-guerra-di-piero"
title:        "La Guerra Di Piero"
excerpt:      "tekst pesme na italijanskom i moj pokušaj analize i prevoda"
description:  "Moćna, jeziva antiratna pesma Fabrizio De André-a, inspirisana pričama njegovog ujaka o doživljajima u planinama Albanije 
               tokom Grčko-italijanskog rata."
image: "/etc/la-guerra-di-piero/img/bulke.jpg"
videos: ["KoYw0LHEWLM"]
---

{% include component/youtube/video.html id="KoYw0LHEWLM" %}

<div class="row">
<div class="col-sm-6">
<p>Dormi sepolto in un campo di grano<br>
non è la rosa non è il tulipano<br>
che ti fan veglia dall'ombra dei fossi,<br>
ma sono mille papaveri rossi.</p>

<p><i>«Lungo le sponde del mio torrente<br>
voglio che scendan i lucci argentati,<br>
non più i cadaveri dei soldati<br>
portati in braccio dalla corrente.»</i></p>

<p>Così dicevi ed era d'inverno<br>
e come gli altri verso l'inferno<br>
te ne vai triste come chi deve<br>
il vento ti sputa in faccia la neve.</p>

<p>Fermati Piero, fermati adesso<br>
lascia che il vento ti passi un po' addosso,<br>
dei morti in battaglia ti porti la voce,<br>
chi diede la vita ebbe in cambio una croce.</p>

<p>Ma tu non lo udisti e il tempo passava<br>
con le stagioni a passo di giava<br>
ed arrivasti a varcar la frontiera<br>
in un bel giorno di primavera.</p>

<p>E mentre marciavi con l'anima in spalle<br>
vedesti un uomo in fondo alla valle <br>
che aveva il tuo stesso identico umore<br>
ma la divisa di un altro colore.</p>

<p>Sparagli Piero, sparagli ora<br>
e dopo un colpo sparagli ancora<br>
fino a che tu non lo vedrai esangue,<br>
cadere in terra a coprire il suo sangue.</p>

<p><i>«E se gli sparo in fronte o nel cuore<br>
soltanto il tempo avrà per morire<br>
ma il tempo a me resterà per vedere <br>
vedere gli occhi di un uomo che muore.»</i></p>

<p>E mentre gli usi questa premura<br>
quello si volta ti vede ha paura <br>
ed imbracciata l'artiglieria<br>
non ti ricambia la cortesia.</p>

<p>Cadesti a terra senza un lamento<br>
e ti accorgesti in un solo momento<br>
che il tempo non ti sarebbe bastato<br>
a chieder perdono per ogni peccato.</p>

<p>Cadesti a terra senza un lamento<br>
e ti accorgesti in un solo momento<br>
che la tua vita finiva quel giorno<br>
e non ci sarebbe stato ritorno.</p>

<p><i>«Ninetta mia, crepare di Maggio<br>
ci vuole tanto troppo coraggio.<br>
Ninetta bella, dritto all'inferno<br>
avrei preferito andarci in inverno.»</i></p>

<p>E mentre il grano ti stava a sentire<br>
dentro le mani stringevi il fucile,<br>
dentro la bocca stringevi parole <br>
troppo gelate per sciogliersi al sole.</p>

<p>Dormi sepolto in un campo di grano<br>
non è la rosa non è il tulipano <br>
che ti fan veglia dall'ombra dei fossi<br>
ma sono mille papaveri rossi.</p>
</div>

<div class="col-sm-6">
<p>Pokopan spavaš u žitnome polju<br>
Ali ni ruže ni tulipani<br>
Ne bde uz tebe u seni tvog jarka<br>
Već crveno mnoštvo divljega maka.</p>

<p><i>«U vodama brzim potoka moga<br>
Srebrni odsjaj videti želim<br>
Planinskih riba, ne bledih lica<br>
Mrtvih vojnika što bujica nosi.»</i></p>

<p>Poziv je stig‘o, bila je zima<br>
Da ide se složno, pakao zove<br>
Tuga se nosi i ide ko teran<br>
Dok sitan sneg lice ujeda.</p>

<p>Zastani Piero, zastani odmah<br>
Oslušni glase vetar što nosi<br>
Mrtvih vojnika u borbama palim<br>
Drvenim krstom život što trampe.</p>

<p>Al’ čuo nisi i vreme je došlo<br>
U stroju ideš kroz godišnja doba<br>
Na granični prelaz sada ti stupaš<br>
Jednog lepog proletnjeg dana.</p>

<p>I dok ideš s‘ bremenom duše<br>
U polju pod sobom vidiš čoveka<br>
Na licu mu brige iste k‘o tvoje<br>
Na telu pak bluza pogrešne boje.</p>

<p>Ubij ga Piero, zapucaj sada<br>
Jedan za drugim ređaj rafale <br>
Sve dok pred sobom ne vidiš krv<br>
Kako iz njega sipa po zemlji.</p>

<p><i>«Al‘ da li da pucam, u čelo il‘ srce<br>
Uzmem mu život, uzmem mu dane<br>
I potom da gledam tamo gde leži<br>
Oči čoveka kog smrt traži.»</i></p>

<p>Al‘ briga ta tebe dok mori<br>
On se okrenu, u strahu te spazi<br>
Oruđe smrti svoje on zgrabi<br>
I brizi toj dug ne uzvrati.</p>

<p>Na zemlju padaš, muklo bez glasa<br>
I odma‘ za tren spoznaja stiže<br>
Da vremena dosta imati nećeš<br>
Za svaki greh oprost da moliš.</p>

<p>Na zemlju padaš, muklo bez glasa<br>
I odma‘ za tren spoznaja stiže<br>
Da tvojem životu danas je kraj<br>
I da za tebe povratka nema.</p>

<p><i>«Najdraža moja, mreti u maju<br>
Previše snage od mene ište<br>
Prelepa moja, pravo u pak‘o<br>
Ledene bih zime pošao rađe.»</i></p>

<p>Poslednji dah žito dok čeka<br>
U ruci ti puška<br>
U ustima reči<br>
Led što ni sunce otopiti neće.</p>

<p>Pokopan spavaš u žitnome polju<br>
Al‘ ni ruže ni tulipani<br>
Ne bde uz tebe u seni jarka<br>
Već crveno mnoštvo divljega maka.</p>
</div>
</div>

<p class="muted">Moje znanje italijanskog je u najboljem slučaju rudimentarno, i za ovaj prevod sam se umnogome koristio
rečnikom i engleskim prepevima. Ovo je moj doživljaj pesme i neke stihove nisam doslovno preveo (navešću u produžetku koje).</p>

U pesmi se prožimaju dva glasa, glas naratora svesnog strahota rata i glas Piera koji nema snage da im se odupre.

Umesto na vojnom groblju gde bi bio okružen ružama i lalama, Piero leži u žitnom polju u neobeleženom grobu, i oko njega rastu 
bulke. Posle Prvog svetskog rata bulke su postale čest simbol stradalih vojnika (na pr. <a href="https://en.wikipedia.org/wiki/In_Flanders_Fields" class="external">
John McCrae: In Flanders Fields</a>).  

Piero vapi da se otrgne od bujice rata i da se vrati u tok normalnog života u rodnom kraju.

Stigao je poziv u rat, i kao i mnogi i Piero se odazvao, iz dužnosti ili nedostatka snage da se odupre.

Narator ga upozorava da zastane dok nije kasno, da ne menja život za drveni krst na groblju (koji ironično na 
kraju ni ne dobija). Ali Piero ne čuje, on maršira pod inercijom, ide u rat. U stihu *con le stagioni a passo di giava*, 
*giava* je "java", ples "stiskavac" koji je bio popularan posle rata. Nisam baš razumeo taj stih, da li se godišnja doba
smenjuju u ritmu tog plesa, da li je proleće sezona kada se pleše ili je ples metafora za marširanje u stroju.

Piero ide opterećen, sa "bremenom duše", on brine da će morati da oduzme život, bori se sa tim, i kada u dolini ispod sebe vidi
neprijateljskog vojnika, u njemu prepoznaje sebe - malog čoveka bačenog u ratnu stihiju.

Narator ga ironično upozorava da puca, da ubije tog čoveka, ali Piero je neodlučan, plaši ga konačnost tog čina, plaši ga
da će po prvi put u oči gledati kako umire čovek kojeg je upucao.

Ali neprijateljski vojnik ga je spazio i u strahu odmah zapucao, nije mu uzvratio tu "ljubaznost" oklevanja i kontemplacije 
(*non ti ricambia la cortesia*).  

Pogođen je, pada na zemlju bez glasa, postaje svestan svoje nemoći, vremena koje mu ističe, života kojem je ubrzo kraj.
Njegove poslednje misli idu devojci, Nineti (ovo ime mi je skroz kvarilo ritam stiha na srpskom pa sam ga izbacio), žali
što umire mlad (u maju svog života) umesto u zimu starosti, a i istovremeno što napušta svet u proleće kada je sve živo i
bujno.

Dok steže pušku napušta ga toplina života i u ustima mu se lede poslednje reči za koje nema snage da ih izusti.