---
slug:         "victor-jara"
title:        "Victor Jara"
excerpt:      "Prevodi pesama 'El arado' i 'A Desalambrar' na srpskohrvatski"
description:  ""
videos: ["RgSypCtwbk0", "VQJhk6e0I9g"]
---

### El arado

{% include component/youtube/video.html id="RgSypCtwbk0" %}

stežem ruku čvrsto  
plug u zemlju tiskam  
iz godine u godinu  
ko ne bi ispijen bio?  

leptiri lete, cvrčci poje  
koža moja tamni  
a sunce sija, sija, sija  
znoj mi brazda lice  
zemlju brazdam ja  
bez prestanka  

u meni nada jača  
kad pomislim na zvezdu drugu  
nikad nije kasno, kaže,  
golubica da poleti  

a uveče kad se vratim  
na nebu zvezda se javi  
nikad nije kasno, kaže,  
golubica da poleti, leti, leti  

kao stegnut am  
pesnica nade moje  
jer sve će se promeniti  

<span class="caption text-muted pull-right">vrlo slobodan prevod</span>

***

### A Desalambrar

{% include component/youtube/video.html id="VQJhk6e0I9g" %}

recite mi, pitam  
je l' ste pomislili ikad  
da je ova zemlja naša  
a ne od onih što je u šaci drže  

pitam, da l' o zemlji  
pomislili ikad ne bi  
jer ako ruke su naše,  
naše je i ono što stvore  

srušiti ograde, srušiti ograde  
jer je zemlja moja, tvoja, svačija  
Pedrova, Marijina, Huanova i Hozeova  

ako pesmom mojom ljutim  
nekog ko je ne želi čuti  
uveravam vas on je gringo  
il' veleposednik države ove  

srušiti ograde, srušiti ograde  
jer je zemlja moja, tvoja, svačija  
Pedrova, Marijina, Huanova i Hozeova  

<span class="caption text-muted pull-right">vrlo slobodan prevod</span>