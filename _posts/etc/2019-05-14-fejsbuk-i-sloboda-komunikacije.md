---
slug:         "fajsbuk-i-sloboda-komunikacije"
title:        "Fejsbuk i sloboda komunikacije"
excerpt:      "lakoća sa kojom se guši komunikacija i sloboda govora i organizovanja"
description:  "Da li je ok da privatna kompanija koja je uspostavila monopol u komunikaciji ima mogućnost
               ekskomunikacije i izvršenja presude male socijalne smrti?"
image:        "/etc/privatnost-kao-neotudjivo-pravo/img/guy.jpg"
animation:
  url: /assets/img/animated/cctv.gif
  width: 220
  height: 222

---

( -->  <a title="Pravo na privatnost je neotuđivo pravo" href="/etc/privatnost-kao-neotudjivo-pravo/">Pravo na privatnost je neotuđivo pravo</a> )

Fejsbuk je servis čiji je poslovni model da kompanijama prodaje uslugu oglašavanja u precizno definisanim segmentima 
društva. Korisnici, korisnički profili, njihova privatnost i podaci su u toj priči samo roba kojom se trguje. Pored toga, 
informacije koje se korisnicima serviraju na njihovim virtuelnim zidovima vrlo su podložne manipulaciji, i mogu da posluže 
za tendenciozno kreiranje i osnaživanje svetonazora.

Sve mi je to bilo jasno, i već sam svesno duže vreme bio ograničio svoje interakcije sa fejsbukom i sveo ih ugalvnom na
komunikacijski aspekt - na slanje privatnih poruka, pravljenje događaja (event-a) i komunikaciju i organizovanje unutar
grupa.

A onda sam nenadano u jednom trenutku odjavljen sa mreže i nisam više mogao da se prijavim. Pošto nisam dobio nikakvo
upozorenje, obaveštenje, presudu - bilo kakvu povratnu informaciju, mogu samo da nagađam o uzrocima. 

Nisam učestvovao u svađama u komentarima, izuzezno retko bih podelio neki sadržaj na svom ili tuđem zidu, i ako bi to
nekad i bilo politički angažovano, nikada nije bilo u koliziji sa pravilima pristojnog ponašanja na mreži. Kakogod, 
sigurno desetak dana pre mog "izbacivanja" nisam ništa delio na svom zidu, a par dana pre sam podelio dva posta unutar
moderisane grupe i moderatori su taj sadržaj odobrili i pozitivno ocenili.

Kao što pomenuh, fejsbuk sam dominantno koristio za komunikaciju, i u poslednjih nekoliko dana sam se aktivno uključio u
lokalnu inicijativu za zaštitu šuma od nekontrolisanog sečenja. Izmenio sam desetine privatnih poruka, i u poslednje dve
privatne poruke različitim ljudima (mojim fb prijateljima) sam poslao link ka pdf fajlu na mom dropbox-u koji su oni
očekivali. Čim sam pokušao da pošaljem link u toj drugoj poruci, automatski sam odjavljen sa mreže i više nisam mogao da
se prijavim.

Pretostavljam da je u pitanju neki automatski anti-spam mehanizam, i sa tim nemam naročit problem, već sa onim što je
usledilo. Prvo, nije ok takvo jednostrano, nasilničko ponašanje, kojim se uskraćuje pristup bez ikakvog objašnjenja ili
upozorenja; presuda je izvršena bez izricanja - profil mi nije obrisan ali ne mogu da mu pristupim (niti mogu da
ga sam obrišem) i ne znam da li je to privremeno stanje (i koliko će trajati) ili konačno.

A na fejsbuku ne postoji adresa kojoj je moguće obratiti se i uložiti žalbu i zahtev da se odluka razmotri i povuče. 
Njihova stranica podrške je savršeno beskorisna i popunjavanje formulara na njoj je gubljenje vremena.

***

Ok, i šta sad? Pa ništa, za početak mi je trebalo neko vreme da uspostavim alternativne kotnakte sa ljudima sa kojima sam
isključivo komunicirao preko fejsbuka. Bez obzira na to šta će se dalje dešavati sa mojim fejsbuk nalogom, moja interakcija
sa tom mrežom je gotova, tj. neću se ponovo dovesti u situaciju da komunikaciono zavisim od nje.

Ali problem je malo ozbiljniji od toga. Fejsbuk nije samo neki opskurni servis koji privatna kompanija nudi korisnicima 
bez ikakvih obaveza i obećanja. Od trenutka kada je članstvo na fejsbuku postalo gotovo opšte, i sam fejsbuk je postao deo
života, i ovakvo samovoljno izopštavanje sa fejsbuka predstavlja malu socijalnu smrt na koju će izbačeni pojedinci biti 
osuđeni sve dok većina njihovih prijatelja, poznanika, članova porodice po inerciji i dalje budu koristili fejsbuk kao
pomoćno sredstvo za planiranje i organizovanje života.