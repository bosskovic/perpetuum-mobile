---
slug:        "banat-biciklom-2010"
title:       "Banat biciklom 2010"
description: "po šumama i gorama, kroz pustinju i prašumu"
excerpt:     "Banat je magičan, mali a 'šaren' i raznovrsan. Od Arače uronjene u njive, rečica i kanala koji vijugaju kroz nepregledne kukuruze i suncokrete, preko lepog gradića Vršca, Vršačke kule, Vršačkog brega, koji iako mali, daje utisak visoke planine, pa preko livada i voćnjaka južnog Banata koji imaju šmek visokih planinskih pašnjaka, sve do Peščare i fenomenalnih Zagajičkih brda. I sve to spakovano u trodnevni krug biciklom."
categories:  ['banat']
image: "/banat/banat-biciklom-2010/img/20100501-13.jpg"
photos:
  -
    key: 20100430-01.jpg
    title: Svitanje iznad kanala DTD kod Novog Sada
  -
    key: 20100430-02.jpg
    title: Stara Tisa
  -
    key: 20100430-03.jpg
    title: Arača
  -
    key: 20100430-04.jpg
    title: Arača
  -
    key: 20100430-05.jpg
    title: Arača
  -
    key: 20100430-09.jpg
    title: Arača
  -
    key: 20100430-10.jpg
    title: Arača
  -
    key: 20100430-11.jpg
    title: Arača
  -
    key: 20100430-12.jpg
    title: Arača
  -
    key: 20100430-13.jpg
    title: Arača
  -
    key: 20100430-14.jpg
    title: Arača
  -
    key: 20100430-15.jpg
    title: Kikindski kanal
  -
    key: 20100430-16.jpg
    title: Stari Begej
  -
    key: 20100430-17.jpg
    title: Tamiš
  -
    key: 20100430-18.jpg
    title: Spomenik Rokiju u Žitištu
  -
    key: 20100430-20.jpg
    title: Vršački breg i Vršac
  -
    key: 20100430-21.jpg
    title: Centar Vršca i Vršačka kula proviruje
  -
    key: 20100430-22.jpg
    title: Centar Vršca
  -
    key: 20100430-23.jpg
    title: Vršačka kula i Vršački breg
  -
    key: 20100501-01.jpg
    title: Vršačka kula, pogled iz šatora
  -
    key: 20100501-03.jpg
    title: Vršački breg, pogled sa kule
  -
    key: 20100501-04.jpg
    title: Vršačka kula
  -
    key: 20100501-05.jpg
    title: Sa Valterom
  -
    key: 20100501-06.jpg
    title: Repice pod Vršačkim bregom
  -
    key: 20100501-07.jpg
    title: Repice pod Vršačkim bregom
  -
    key: 20100501-08.jpg
    title: Karaš
  -
    key: 20100501-09.jpg
    title: A u Crvenoj Crkvi crvena crkva
  -
    key: 20100501-10.jpg
    title: Pesak!
  -
    key: 20100501-11.jpg
    title: Ulazak u Peščaru
  -
    key: 20100501-12.jpg
    title: Zagajička brda
  -
    key: 20100501-13.jpg
    title: Zagajička brda
  -
    key: 20100501-14.jpg
    title: Zagajička brda
  -
    key: 20100501-15.jpg
    title: Zagajička brda
  -
    key: 20100501-16.jpg
    title: Zagajička brda
  -
    key: 20100501-17.jpg
    title: Zagajička brda
  -
    key: 20100501-18.jpg
    title: Zagajička brda, kamp sa pogledom na Vršački breg
  -
    key: 20100502-01.jpg
    title: Zagajička brda
  -
    key: 20100502-02.jpg
    title: Zagajička brda
  -
    key: 20100502-03.jpg
    title: Vršački breg sa Zagajičkih brda
  -
    key: 20100502-04.jpg
    title: Zagajička brda
  -
    key: 20100502-05.jpg
    title: Relocirani kamp u zavetrini u jendeku
  -
    key: 20100502-06.jpg
    title: Zagajička brda
  -
    key: 20100502-07.jpg
    title: Zagajička brda
  -
    key: 20100502-08.jpg
    title: Vršački breg sa Zagajičkih brda
  -
    key: 20100502-09.jpg
    title: Hard core Peščara
  -
    key: 20100502-10.jpg
    title: Hard core Peščara
  -
    key: 20100502-11.jpg
    title: '"Bivolja slina"'
  -
    key: 20100502-12.jpg
    title: Pašnjak kod Perleza
tags:
  - arača
  - vršački-breg
  - vršačka-kula
  - deliblatska-peščara
---

{% include layout/content/img_horizontal.html file_name="mapa.jpg" %}
Banat je magičan, mali a "šaren" i raznovrsan. Od Arače uronjene u njive, rečica i kanala koji vijugaju kroz nepregledne 
kukuruze i suncokrete, preko lepog gradića Vršca, Vršačke kule, Vršačkog 
brega, koji iako mali, daje utisak visoke planine, pa preko livada i voćnjaka južnog Banata koji imaju šmek visokih planinskih 
pašnjaka, sve do Peščare i fenomenalnih Zagajičkih brda. I sve to spakovano u trodnevni krug biciklom.

{% include separator.html %}
{% include layout/content/id.html id="20100430" %}
### Dan prvi - vožnja do Vršačkog brega

30\. april 2010.  
Novi Sad - Vršački breg  

{% include layout/content/img_full.html file_name="20100430-04.jpg" %}

{% include layout/content/img_horizontal.html file_name="20100430-13.jpg" %}
Krenuo sam iz Novog Sada u cik zore, i tek na izlazu iz grada je počelo da mi se razdanjuje. Asfaltni deo do Novog Bečeja
sam "progutao", samo da ga se što pre rešim i siđem na letnji put ka Arači. A Arača je fenomenalna. Već iz daleka se vidi
kako se izdiže iz njiva i dominira okolinom. Baš zbog te svoje veličine i činjenice da se vidi već iz daleka, izgleda kao
da je blizu, ali ima tu dosta da se trucka letnjim putem koji čak ni ne ide direktno, već blago okolo.

{% include layout/content/img_horizontal.html file_name="20100430-12.jpg" %}
Sama crkva mi je bila još interesantnija nego pre par godina kada sam je prvi put video. Lepo sunčano jutro, svuda unaokolo
mladi usevi, a unutar crkve niska zelena trava.

O crkvi sam detaljnije pisao <a href="/banat/novi-becej-i-araca/#araca">ovde</a>. 

Vozio sam još neko vreme letnjim putevima kroz njive, dok nisam izbio na asfaltni put za Bašaid. Bližilo se podne, sunce
je već prilično upeklo, putevi su bili pusti ali se u selima osećalo prvo-majsko uzbuđenje (muzika i roštiljanje). 

{% include layout/content/img_horizontal.html file_name="20100430-18.jpg" %}
Cilj mi je bio da pre mraka stignem do Vršačkog brega, pa nisam pravio mnogo pauza, ali u Žitištu sam morao da zastanem kod
Rokijevog spomenika. Primetio sam da u skoro svakom selu kroz koje sam prošao postoji neki dvorac. Negde su lepo sređeni i
privedeni nekoj nameni, na drugim mestima su zapušteni, utonuli u rastinje. Na žalost ovaj put se ni na jednom od ovih mesta
nisam zadržavao.

{% include layout/content/img_horizontal.html file_name="20100430-21.jpg" %}
Držao sam odličan tempo sve do pred sam Vršac, i tu sam blizu ulaza u grad imao "mini slom". Kombinacija pada šećera, sunca
koje me prži ceo dan i nepravljenja pauze, nisam mogao da izdržim do grada, već sam morao malo da odmorim i opružim se na
klupi na autobuskoj stanici koja se tu srećom našla.

Odmoren i osvežen, posle kraće pauze ulazim u Vršac u predvečernjim satima. Lep grad, već sam ranije prolazio kroz njega,
ali ovaj put se malo više vozam kroz centralne ulice. Baš mi deluje nekako fino, uređeno, pitomo.

Sunce zalazi, a ja žurim prema Vršačkom bregu, gde se nadam da ću negde u blizini kule naći mesto da otvorim šator. Ovaj
poslednji uspon kao finiš 15ak sati vožnje i 200-ak km me je dobro umorio. Sa poslednji svetlom silazim sa asfalta nekoliko
stotina metara od kule, i nalazim taman mesta da u žbunju otvorim šator. Imao sam i boljih mesta za kamp, ali poslužiće.

{% include separator.html %}
{% include layout/content/id.html id="20100501" %}
### Dan drugi - vožnja po Vršačkom bregu i do Peščare

1\. maj 2010.  
Vršački breg - Zagajička brda  

{% include layout/content/img_full.html file_name="20100501-07.jpg" %}

{% include layout/content/img_horizontal.html file_name="20100501-01.jpg" %}
Koliko sam bio umoran uveče, bio sam ubeđen da ujutro neću moći da se sastavim, ali noć me je odlično osvežila i osvanuo
sam kao nov. Na brzinu sam doručkovao i popakovao se, i krenuo dalje. Tako na tovaren sam iz cuga izašao od parkinga strmom
stazom do Vršačke kule.

{% capture story %}
{% include layout/content/img_vertical.html file_name="20100501-04.jpg" %}
<p>Na jednom od nižih uzvišenja Vršačkog brega, direktno iznad ravnice u kojoj se nalazi Vršac, polovinom XV veka podignuta
je mala tvrđava. Interesantno je da je to jedna od nekolicine tvrđava koje su sazidali srpski plemići. Pretpostavlja se 
da ju je podigao Đurađ Branković posle pada Despotovine, kako bi štitila od Turaka njegove posede u južnoj Ugarskoj.</p>

<p>Manje od dvadeset godina nakon izgradnje, 1456. godine Vršačku tvrđavu zauzimaju Turci, ali je ne zadržavaju a konačno
njom ovladavaju 1552. Tokom velike banatske bune 1594. godine, pobunjenici oslobađaju veliku teritoriju uključujući i 
Vršačku tvrđavu. Ustanak je ugušen u krvi i Banatom Turci vladaju sve do 1716. godine kada ulazi u sastav Austrijskog 
carstva. Tvrđava ubrzo gubi vojni i strateški značaj i biva napuštena.</p>
{% endcapture %}
{% include layout/post/side_story.html story=story title="Vršačka kula" %}

{% include layout/content/img_horizontal.html file_name="20100501-03.jpg" %}
Dugo najavljivana obnova Vršačke kule bila je gotovo neprimetna - delovi ledine ispod kule bili su ograđeni, kao i metalne
stepenice koje vode u kulu i na njen vrh. Ali mene to nije sprečilo, preskočio sam ogradu, popeo se na vrh i uživao u pogledu.
Dan je bio malo musav pa iako ravan, Banat se baš i nije video na daleko, ali su se podnožje kule, Vršac i Vršački breg 
sasvim lepo videli.

Vratio sam se u sedlo i krenuo vijugavim asfaltom grebenom Vršačkog brega, pa dokle me odvede. Pre dve godine sam se
sa Žarkom lomatao po bespućima, tražili neke ruševine, probijali se preko stenja i kroz šiblje, ali sada nisam bio rad
da posvetim ceo dan Vršačkom bregu, jer sam hteo da ostavim vremena i za peščaru.

Na mestu gde se asfalt završio kod vikend naselja, sam zašao malo među kućice, tražeći nekoga da se raspitam za solidan
letnji put koji bi me odveo ka južnim obroncima. Brzo me je spazio živahni dedica (Valter, zaboravio sam prezime) i sam
mi prišao. Svašta mi je napričao, ispostavilo se da je on tu neki važan faktor u planinarskom društvu, dobio sam gomilu 
informacija o Bregu, bedž, mapu i još ponešto od materijala kao i detaljan opis kuda da idem.
{% include time_machine.html text="Nepunih godinu dana kasnije, vodio sam grupicu organizovanu preko fejsbuka na neku šetnju po Fruškoj gori, i prepričavajući svoje banatsko putešestvije pomenuo i Valtera, koji je na mene ostavio utisak. Ispostavilo se da je u toj grupici bila i njegova unuka. Još jedna potvrda kako je svet mali..." %}

Zahvaljujući detaljnim instrukcijama, bez većih problema sam se spustio preko Širokog bila i niz južne obronke Brega, pravo 
u žuto more nepregledni zasada uljane repice. Okrenuo sam leđa Bregu i pošao asfaltom na jug, i posle niza seoca u pograničnom
području uz Rumuniju stižem u Belu Crkvu. Lepo mesto, od nedavno poznato po nekolicini veštačkih jezera koja su nastala
kada je voda napunila napuštene površinske kopove. Ali meni ta jezera nisu ništa posebno, sama varošica je mnogo interesantnija,
sa lepim centrom, starim građevinama, drvoredima...

Posle manjeg kruga kroz centar Bele Crkve, krećem na zapad ka Vračevom Gaju i krajnjem južnom kraju Peščare. Promena je 
neverovatno nagla, i čak i ako se ne vidi očima, oseti se i čuje se u vazduhu. Livade imaju skroz neki drugi šmek,
visokogorski, na majčinu dušicu i druge miomirisne trave, a iz trave na sve strane cvrči i zvrči.

Prešao sam preko Đavoljeg mosta (kanal DTD), krenuo na sever ka centru Peščare, preko Kajtasova i Grebenca, i tu konačno
u ranim večernjim satima skrenuo sa asfalta i zašao u pesak. Ubrzo stižem i do najlepšeg
dela Peščare - Zagajičkih brda. Put pravi polukružne zavoje koji obilaze velike oble peščane dine pokrivene travom, i na jednoj
od njih rasuto stado ovaca.

Cilj mi je da se popnem na vrh Zagajičkih brda i da tu negde odaberem lepo mesto za šator, sa kog ću moći ujutro da slikam
izlazak sunca iznad Vršačkog brega. Uz veliki napor uspevam to da ostvari u sam suton.


{% include separator.html %}
{% include layout/content/id.html id="20100502" %}
### Dan treći - od Peščare do Novog Sada

2\. maj 2010.  
Zagajička brda - Novi Sad

{% include layout/content/img_full.html file_name="20100502-10.jpg" %}