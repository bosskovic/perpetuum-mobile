---
slug:        "gradac"
title:       "Gradac"
description: "izgubljeni grad Fruške gore"
excerpt:     "ruševine antičkog utvrđenja na skrovitom vrhu u samom srcu Fruške gore"
categories:  ['fruska-gora']
image: "/fruska-gora/gradac/img/20041106.jpg"
photos:
  -
    key: 20040428-1.jpg
    title: "'Vodopad' na bezimenoj pritoci Potornja (april 2004.)"
  -
    key: 20040428-2.jpg
    title: "'Vodopad' na bezimenoj pritoci Potornja (april 2004.)"
  -
    key: 20041031.jpg
    title: Potraga za vodopadom (oktobar 2004.)
  -
    key: 20041106.jpg
    title: Gradac - detalj zidina (novembar 2004.)
  -
    key: 20041128-1.jpg
    title: Gradac - najveći vidljivi zid (novembar 2004.)
  -
    key: 20041128-2.jpg
    title: Gradac - deo zida proviruje kroz stelju (novembar 2004.)
  -
    key: 20041128-3.jpg
    title: Gradac - rupa u zidu (novembar 2004.)
  -
    key: 20041128-4.jpg
    title: Gradac - još jedan delimično vidljiv zidu (novembar 2004.)
  -
    key: gradac1.jpg
    title: Gradac se nalazi na najmanjem unutrašnjem kraku sporedne grupe grebena koji se odvajaju od Crvenog čota i skoro sa svih strana su opkoljeni potocima
  -
    key: gradac2.jpg
    title: Pogled na Gradac sa jugoistoka; linije koje idu kroz šumu su Partizanski put (levo Letenka, desno Crveni čot) i dalekovod. Gradac je niži od svih okolnih vrhova. 
  -
    key: gradac3.jpg
    title: Gradac je bio vojna postaja na putu Bononija-Sirmijum? 
  -
    key: mapa-1.jpg
    title: "Panonski limes u Sremu, izvor: 'Rad vojvođanskih muzeja', Novi Sad 1976." 
videos: ["okY4pSGtLaA", "1H-m5QjLlqE"]
show_date: false
tags:
  - gradac
---

Tokom jedne aprilske šetnje 2004. godine, dok smo se polako spuštali na severozapad sa Crvenog čota, u žaru razgovora
greškom smo skrenuli sa obeležene staze. Nismo hteli da se penjemo nazad, a i šta ima veze, 
to je Fruška gore, ne možeš se izgubiti na Fruškoj gori. 

{% include layout/content/img_vertical.html file_name="20040428-1.jpg" %}
Krivudali smo naniže meni nepoznatim puteljcima koji su se sve više tanjili kako su prilazili potoku. Konačno smo
izbili na potok, i to pravo na mali vodopad, zapravo strmu stenu visoku nekoliko metara sa koje se sliva
voda. {% include time_machine.html text="Danas (2017. godina) je na Fruškoj gori poznato četrdesetak vodopada (broj zavisi od rastegljivosti definicije vodopada koja se koristi), ali tada je bilo poznato dva-tri (Dumbovački, Lazin vir i možda još neki)." %}  

U narednih pola godine nekoliko puta sam bezuspešno pokušavao ponovo da dođem do tog vodopada. Da ga nismo fotkali, počeo
bih da sumnjam da smo ga uopšte i videli.

{% include layout/content/img_vertical.html file_name="20041031.jpg" %}
Prilikom jedne takva potrage u oktobru 2004., najsistematičnije do tada, spustili smo se u potok Potoranj blizu izvora,
i polako nastupali nizvodno koritom, obilazeći i sve desne pritoke. To je trajalo i trajalo, i konačno je počelo da se 
smrkava a vodopad nismo našli. {% include time_machine.html text="Tek naredne godine sam shvatio da smo tada prešli preko vodopada a da to nismo ni primetili, jer ga je bujica skroz zatrpala granjem, lišćem i zemljom." %}
 
Nije zgodno dočekati mrak u koritu potoka, pa smo krenuli da se penjemo uz najbližu strminu, jer na Fruškoj gori staze i 
šumski putevi obično idu grebenima. 

Sivilo se već pretvaralo u mrak kada smo izašli na vrh grebena, i tu nas je osim staze čekalo i jedno iznenađenje.
Čistina na maloj zaravni bila je oivičena sa dva niska zida od grubo tesanog kamena. Sudeći po materijalu i stanju u kom su
se zidovi nalazili (delom zatrpani - delom okrunjeni) u pitanju su bili ostaci građevina starih više vekova. Hm, neki poveći 
srednjevekovni ili stariji objekat na Fruškoj gori za koji ja ne znam?!

{% include layout/content/img_full.html file_name="20041128-1.jpg" %}
Čim sam došao kući, krenuo sam da "kopam" po literaturi, da pokušam da saznam nešto o našem "nalazu". Ali na internetu i 
u meni tada dostupnoj literaturi nisam našao ništa. Bar sam lako identifikovao lokaciju na vojnoj karti - mali greben Gradac. 
Nedostatak pouzdanih podataka brzo je popunila mašta...

{% include layout/content/img_horizontal.html file_name="gradac1.jpg" %}
Kakav je to bio objekat, civilni ili vojni? Brzim pogledom na srce Fruške gore u Google Earth-u, vidi se da se ruševine 
nalaze na samom kraju malog grebena koji je sa tri strane okružen padinama koje se strmo spuštaju u potok, a prilazni put 
vodi još dublje u planinu. Ko god da se tu smestio, motiv mu nije bila udobnost ili zemljoradnja.

Drugi dobar argument za vojni objekat je naziv grebena - "Gradac". Reč "grad" se izvorno odnosila na "tvrđavu" a ne na
urbano naselje. Nije retkost da su toponimi Gradac, Gradina, Gradište, Gradić, Zagrađe... dobili ta imena jer
su u blizini ruševina tvrđava ili zato što je u narodnom pamćenju ostalo da su tu bile neke tvrđave.

Ali ako je objekat bio vojni, na primer neka stražara, šta je čuvala ili motrila u najzabitijem delu Fruške gore?! Dobar 
primer stražare koja čuva važan put je Vrdnička tvrđava, koja je obezbeđivala južni kraj jednog od svega nekoliko puteva
koji su u to vreme prelazili preko Fruška gore. 

{% include layout/content/img_horizontal.html file_name="gradac2.jpg" %}
Ali Gradac se nalazi na vrhu koji je niži od svih okolnih vrhova u gusto pošumljenom delu Fruške gore. I u najboljem slučaju,
kad u okolini ne bi bilo nikakvog rastinja, vidljivost ne bi bila veća od 1-2km, tj. do prvog narednog grebena.

E tu se moja mašta upalila. Da nije u pitanju nešto drugo, poslednje utočište pred najezdom neprijatelja? Fruškogorski 
Maču Pikču? Ali ko se skrivao i od koga? Ne nedostaje kandidata - Iliri od Rimljana (Batonski rat), romanizovano stanovništvo
od varvara (Huna, Gota, Gepida, Avara, Slovena)... Da je u pitanju nešto srednjevekovno, ostatak nekog manastira ili samostana,
verovatno bi postojao trag iz poreskih knjiga ili nekih drugih dokumenata.
 
{% include layout/content/img_horizontal.html file_name="20041128-4.jpg" %}
Zabavno je bilo baviti se ovim nagađanjima, obilaziti ruševine, premeravati i maštati. Konačno sam par godina kasnije naišao
na prvi podatak u literaturi. Mislim da je u pitanju bio jedan jedini pasus u "Fruškoj goru u antičko doba" Dautove-Ruševljan.
Ta mi knjiga nije sad pri ruci, pa ću citirati jednako škrt navod iz jednog drugog izvora. 

{% capture story %}
<br>
{% include layout/content/img_vertical.html path="/fruska-gora/gradac/thumbs_200/knjiga1.jpg" %}
<p>Na bregu "Gradac" (na pola puta između Banoštora i Čerevića), prilikom rekognisciranja 1963. godine, konstatovano je
utvrđenje čiji su zidovi građeni od lomljenog kamena i opeke vezanih hidrauličnim malterom. Utvrđenje je uokvireno manjim
šančevima. Sagrađeno je kao vojna postaja na putu Bononija-Sirmijum, najranije u I veku, i sigurno je postojalo u IV veku
kao obezbeđenje pozadine rimske granice. U I veku je u utvrđenju boravila II kohorta Equitata.</p>
<p>Maje Đorđević, Arheoloških nalazišta rimskog perioda u Vojvodini, Beograd 2007.</p>
{% endcapture %}
{% include layout/post/side_story.html story=story %}


{% include layout/content/img_horizontal.html file_name="mapa-1.jpg" %}
Nema sumnje da je reč upravo o ovom Gradcu a ne nekom drugom uprkos tome što se ne nalazi na pola puta između Čerevića i 
Banoštora kao što je navedeno, jer u "Fruškoj u antičko doba" je eksplicitno navedeno da je na "potesu Potoranj". Što se 
tiče puta Bononija-Sirmijum, prevedeno na moderne nazive, u pitanju je put Banoštor-Sremska Mitrovica. 

{% include layout/content/img_horizontal.html file_name="gradac3.jpg" %}
Današnji put ide
desetak kilometara zapadno od Gradca, od obale Dunava kod Koruške, preko Sviloša i Ležimira, i koliko znam, i antički put
je išao tuda i postoje tragovi antičkih utvrđenja i naselja u okolini tog puta (u Svilošu, Sviloška gradina, Ležimirska 
gradina, itd...)

Mnogo toga još ne znam, ali zabavno je baviti se time i pokušavati složiti slagalicu. I ko još može da kaže da je Fruška gora
malo dosadno brdo? :-)

{% include layout/content/youtube.html id="okY4pSGtLaA" %}