---
slug:        "skrka-i-susica"
title:       "Škrčka jezera i Sušičko jezero"
description: "'Oj Durmitore, svih planina direktore'"
excerpt:     "Lepa šetnja sa biolozima od sela Mala Crna Gora, preko Međeđeg dola do Škrke i nazad kroz Sušicu do Sušičkog jezera." 
categories:  ['2009-durmitor-biciklom']
image: "/2009-durmitor-biciklom/skrka-i-susica/img/052.jpg"
photos:
  -
    key: 031.jpg
    title: Selo Crna Gora
  -
    key: 032.jpg
    title: Selo Crna Gora
  -
    key: 036.jpg
    title: "'E, a gde je kanjon Tare?' :-)"
  -
    key: 038.jpg
    title: Sušica
  -
    key: 040.jpg
    title: Sušica
  -
    key: 045.jpg
    title: Ceo dan nas smo igrali kolo sa kišom, svuda okolo je padalo osim tamo gde smo mi bili
  -
    key: 046.jpg
    title: Međeđi do
  -
    key: 047.jpg
    title: Šarka
  -
    key: 048.jpg
    title: Međeđi do
  -
    key: 055.jpg
    title: Škrka
  -
    key: 056.jpg
    title: Veliko Škrčko jezero
  -
    key: 059.jpg
    title: Malo Škrčko jezero
  -
    key: 060.jpg
    title: Malo Škrčko jezero
  -
    key: 062.jpg
    title: Vodopad Skakala
  -
    key: 064.jpg
    title: Vodopad Skakala
  -
    key: 065.jpg
    title: Sušica
  -
    key: 066.jpg
    title: Možda sa lud, ali mene ovaj panj neodoljivo podseća na lice, i to sa emo šiškama
  -
    key: 067.jpg
    title: Sušičko jezero
         
---

Biolozi su me prijatno iznenadili, pre svega voljom i elanom sa kojim pristupaju planini. Došli su tu 4-5 dana pre mene, 
i za sobom su već imali nekoliko napornih šetnji, ali bez obzira na to, svaki dan se ide nešto novo, i niko se ne žali, 
niko se ne buni, niko ne kuka, svi sve mogu, baš fino... :-)

{% include layout/content/img_horizontal.html file_name="055.jpg" %}
Do jutra sam uspeo da budem uglavnom suv, i spreman da im se pridružim na narednoj šetnji. Potrefilo se da tog dana idu 
u Škrku i Sušicu, mesta koja sam svakako planirao i želeo da posetim a koja baš nisu stvorena za bicikl, tako da mi se 
to idealno uklopilo. Ukratko, otišli smo kombijem preko Štulca do sela Crna Gora, tu se kroz mešovitu šumu strmom stazom 
popeli na 2000 metara visoku glavicu pokrivenu niskim četinarima između kojih se u uvalama još zadržao sneg, i to mnogo 
snega. Od gore se pruža odličan pogled prema kanjonu Sušice, kanjonu Tare u daljini, prema Pivskoj planini i Bioču, 
Vučevu I Magliću na samom obzorju. Sve u vezi visokogorskog planinarenja mi je bilo novo: sneg u julu, sipar, 
fenomenalni durmitorski vidici... S obzirom na veličinu grupe dosta smo se brzo kretali, prešli preko Međeđeg dola i 
uskoro se spustili u Škrku. Poglede prema Škrki sa Botuna tog dana ili sa Prutaša sutradan ne bih nikako mogao da 
opišem, pa neću ni pokušavati, ali to je galerija sa par pokušaja da se to zabeleži.

{% include layout/content/img_vertical.html file_name="064.jpg" %}
Veliko jezero je bilo do vrha puno, čak je delom i poplavilo okolnu šumu. Obišli smo Malo jezero, i krenuli prema 
Sušici. Staza koja vodi dole prema rečici Skakali i vodopadu na njoj je jako neprohodna, zarasla i zatrpana popadalim 
stablima, silno bih se napatio da sam tu krenuo biciklom, i još uzbrdo... Vodopad je zanimljiv, šteta što nismo imali 
vremena da se popnemo na neku čuku naspram njega i bolje ga osmotrimo... Staza kroz Sušicu je veoma lepa; ide kroz 
staru, visoku šumu čije krošnje bacaju debeli hlad na šumski pod obrastao sremušem. Dok smo stigli do Sušičkog jezera, u 
kojem je još bilo vode, o njegovu površinu još su se odbijali crvenkasto-žuti profili udaljenih kamenitih vrhova 
obasjanih kosim zracima večernjeg sunca. Sa vremenom smo imali sreće. Oluja nam je stalno bila za petama ali u našoj 
neposrednoj okolini je uvek bilo suvo.
{% include time_machine.html text="Desetak dana kasnije vratio sam se na Sušičko jezero i već tada je tu bila livada umesto odraza udaljenih kamenih vrhova." %}

<span class="caption text-muted pull-right">Integralni tekst napisan u proleće 2010.</span>