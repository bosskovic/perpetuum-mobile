---
slug:        "zabljak-piva"
title:       "Južnim obodom Durmitora"
description: "Bajkerska poslastica"
excerpt:     "Bajkerski verovatno najpodesniji deo puta - čisto uživanje, dobrim delom nizbrdo, malo asfalt, malo makadam, a okolo livade i iza njih džinovski kameni vrhovi." 
categories:  ['2009-durmitor-biciklom']
image: "/2009-durmitor-biciklom/zabljak-piva/img/089.jpg"
photos:
  -
    key: 085.jpg
    title: Stožina
  -
    key: 086.jpg
    title: Suva lokva
  -
    key: 087.jpg
    title: Modro jezero
  -
    key: 088.jpg
    title: Valovito jezero
  -
    key: 089.jpg
    title: Spontana fotografija iz petog pokušaja
  -
    key: 090.jpg
    title: Todorov do, jezerce Pištet
  -
    key: 091.jpg
    title: Pivske planine i iza Maglić i Volujak
  -
    key: 095.jpg
    title: Silazak u Ždrijelo
  -
    key: 096.jpg
    title: Dole je Komarnica
  -
    key: 097.jpg
    title: Nema lepšeg puta od ovog za vožnju bicikla
  -
    key: 099.jpg
    title: "'Grčko' groblje na putu od Boričja prema Borkovićima"
  -
    key: 100.jpg
    title: "'Grčko' groblje na putu od Boričja prema Borkovićima"
  -
    key: 101.jpg
    title: Još jedan spontani autoportret
  -
    key: 104.jpg
    title: Potopljeni deo toka Komarnice
  -
    key: 105.jpg
    title: Pivsko jezero
  -
    key: 106.jpg
    title: Pivski manastir
videos: ["c_s6L17rCy8"]

tags:
  - modro jezero
  - valovito jezero
  - todorov do
  - komarnica
  - pivsko jezero
  - manastir piva

---

Sutradan smo se svi spremili za polazak, oni za Novi Sad, a ja dalje za Pivu (prethodnog dana sam oprao, očistio i 
podmazao bajs), i negde oko 11 sati smo se rastali. Društvo mi je godilo, odlično mi se uklopilo u planove obilaska, a 
i lepo sam se odmorio u ta dva dana...

{% include layout/content/img_horizontal.html file_name="085.jpg" %}
Krenuo sam da obilazim durmitorski masiv sa jugoistoka, prošao pored Pošćenskog jezera, vrha Stožina, Suve lokve, 
Modrog, Valovitog i Svrabljeg jezera (jedno od ta tri nisam uspeo da vidim sa puta, verovatno Svrablje, pošto je 
zaklonjeno u rupi), pored Sedlene grede, zatim kroz Dobri do, pa Todorov do (jezerce Pištet) i stupio na Pivsku planinu. 
Bio je malo hladniji ali predivan sunčan dan, uzan vijugav asfaltni put prolazi preko nepreglednih livada, šarenih od 
raznoraznog poljskog cveća, a iznad modro plavo nebo i po njemu razbacani ogromni beli pufnasti oblaci. Nije da sam 
odjednom dobio inspiraciju za poeziju, nego je stvarno tako bilo, i srećom imam nekoliko odličnih fotki da to dokažem.

{% include layout/content/youtube.html id="c_s6L17rCy8" %}

### Pivska planina i Piva 

{% include layout/content/img_horizontal.html file_name="095.jpg" %}
Na mestu koje se zove Ždrijelo put se naglo savija u lakat i ide dalje na sever prema Trsi. Ali to nije ono što sam ja 
imao na umu, već sam skrenuo na jug, u uzanu klisuru koja se zove Pirni do. Makadamski put je toliko strm i okrunjen da 
većim delom nije bilo moguće voziti. Tek što sam se spustio, odmah sam krenuo opet uzbrdo, samo na drugu stranu, i 
ponovo izbio na fenomenalne livade. Tu na bregu Jarčište sam naleteo na kamene spomenike nekog prastarog groblja. 
Spustio sam se do Borkovića i Dubljevića, izašao na asfalt i tu prvi put ugledao Pivsko jezero, odnosno njegov krajnje 
južni deo: poplavljeni tok Komarnice.

{% include layout/content/img_horizontal.html file_name="099.jpg" %}
Inače, reka Piva je zanimljiva i po tome što na svom toku dužine 80ak kilometara, nekoliko puta menja ime, odnosno 
usvaja ime obližnje manje pritoke. Pređoh sa jedne strane kanjona preko mosta i kilometara vijugavih serpentina na 
drugu stranu tog istog kanjona, ni jednog trenutka ne ispuštajući iz vida plavetno jezero. Preko Rudinica i Seljana sam 
ubrzo stigao do manastira Piva. Javio sam se tamo i lepo zamolio da mi progledaju kroz prste i dopuste da u 
biciklističkim helankama i dresu obiđem manastirsku crkvu, i nisu mi pravili nikakav problem. Nisam uspeo previše da 
vidim; bio je već smiraj dana a prozori na crkvi su jako jako mali, tako da su senke progutale ceo živopis...

{% include layout/content/img_horizontal.html file_name="105.jpg" %}
Prvobitna ideja je bila da negde kod manastira prenoćim. Zapravo, ja sam očekivao da je manastir mnogo bliže obali 
jezera (a to mi je uvek ključno, da bih mogao da se okupam, operem veš, sudove, itd...), ali tu nisam primetio neko 
zgodno mesto. Srećom, usput sam video da se jedan put odvaja od magistrale i spušta prema jezeru, tako da sam bez 
prevelikog razmišljanja žrtvovao tih dvestotinak metara visinske razlike, spustio se nazad pomenutim putem, i na kraju 
jednog njegovog slepog kraka našao zgodnu livadicu, dvadesetak metara iznad obale jezera. Usledio je ustaljeni ritual, 
postavljanje logora, pranje, kupanje (ovaj put u dosta toplijoj vodi) i kuvanje...

<span class="caption text-muted pull-right">Integralni tekst napisan u proleće 2010.</span>