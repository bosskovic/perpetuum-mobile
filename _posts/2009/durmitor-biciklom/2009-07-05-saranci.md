---
slug:        "saranci"
title:       "Šaransko polje i istočni Durmitor"
description: "Trka sa kišom preko kamene Sinjevine i travnatih obronaka istočnog Durmitora"
excerpt:     "Od prelepog Zabojskog jezera preko kamene pustinje Šaranskog polja (Sinjevina) do travnatih prostranstava istočnog Durmitora" 
categories:  ['2009-durmitor-biciklom']
file_name:
  header_img: "img/011.jpg"
photos:
  -
    key: 010.jpg
    title: Zabojsko jezero
  -
    key: 011.jpg
    title: Zabojsko jezero
  -
    key: 012.jpg
    title: Zabojsko jezero
  -
    key: 013.jpg
    title: Zabojsko jezero
  -
    key: 014.jpg
    title: Zabojsko jezero
  -
    key: 015.jpg
    title: Zabojsko jezero
  -
    key: 016.jpg
    title: Zabojsko jezero
  -
    key: 017.jpg
    title: Zabojsko jezero
  -
    key: 018.jpg
    title: Zabojsko jezero
  -
    key: 022.jpg
    title: Šaransko polje
  -
    key: 023.jpg
    title: Šaransko polje
  -
    key: 024.jpg
    title: Zminičko jezero
  -
    key: 025.jpg
    title: Vreme ne obećava
  -
    key: 026.jpg
    title: "'Grčko' groblje; nema nikakve veze sa Grcima, alu u Brdima 'grčko' ili 'latinsko' je obično pojam za nezapamćenu starost"
  -
    key: 029.jpg
    title: Na ovom mestu je Riblje jezero, onda kada ne ispari skroz
  -
    key: 030.jpg
    title: Pošćensko jezero
    
---

{% include layout/content/img_horizontal.html file_name="017.jpg" %}
Budim se pored prelepog jezera i vidim ga skroz drugim očima nego sinoć. Savršeno čisto, savršeno bistro, smešteno u 
cirk strmih obala obraslih gustom četinarskom šumom, nema tragova ljudske aktivnosti (samo nekoliko drvenih klupa na 
livadici gde sam spavao). A oko jezera prašuma! Stabla kako umiru tako padaju i niko ih više ne dira i ne remeti. Šetam 
oko jezera, ne mogu da odolim umivam se po peti put u ledenoj vodi, doručkujem musli na obali dok oko mene lete i po 
meni šetaju plavi leptiri. Neopisiv osećaj harmonije... Sinoćni naporan uspon po mraku i kiši zanemariva je cena, 
zadovoljan sam svojom procenom i odlukom.

{% include layout/content/img_horizontal.html file_name="023.jpg" %}
Nakanjujem se konačno da krenem dalje. Pored prirodne lepote, ovaj kraj mi je zanimljiv i zbog porodične istorije. Baš 
kod ovog jezera je moj pradeda Marko pre stotinak godina imao kolibu. A iz Šaranaca, plemena i široke oblasti kroz koju 
treba da prođem do Durmitora mi je prababa.

{% include layout/content/img_horizontal.html file_name="022.jpg" %}
Kako odmičem od jezera i blago se penjem iznad 1600-1700 metara iznad nivoa mora, četinarske šume se razređuju i 
smenjuju ih beskrajne kamenite uvale pokrivene travom: Šaransko polje. Putevi su solidni, sa kamenom podlogom, u dobrom 
su stanju, tj. ne krune se, dobro trasirani, svaki metar uspevam da vozim. Stižem do Studenaca, prve 
'kritične tačke' u mom planu. Želeo bih da prođem pored Zminičkog jezera ali nisam uspeo da nađem ni jedan put koji ga 
veže sa Šaranskim poljem a da ne moram da idem jako okolo-naokolo, tako da je ostalo na tome da kod Studenaca nađem neku 
kozju stazicu kojom bih se popeo na Šiljatu glavicu i tu izbio na neki makadam. Razgovaram sa meštanima, čudno me 
gledaju, još čudnije kada sam im rekao šta planiram ali pošto je bio u pitanju mlađi čovek nije me mnogo smarao 
odvraćanjem već me je snabdeo vodom i uputstvima. Zahvaljujući njemu sam zaobišao jaruge koje se iz daljine ne vide i 
bez čega bih se sigurno u njih zapetljao...

{% include layout/content/img_horizontal.html file_name="024.jpg" %}
Bicikl mi je još bio pretežak za takve egzibicije (bisage pune hrane), ali sam i dalje bio svež i odmoran tako da sam 
bez većih problema stigao do Šiljate glavice, a tamo, prelepa šuma, sve miriši na smolu, odličan makadamski put, ali 
vidi se da dugo nije korišćen, pa je svuda po njemu niklo cveće. Blaga nizbrdica i tako sve do nekoliko kilometara pre 
jezera gde kreće asfalt. Samo jezero mi se nije previše svidelo, pored njega je put, okolo kućice a sama voda zabarena, 
obrasla vodenom vegetacijom. Vozim prema Njegovuđi i tu prvi put vidim Durmitor, opkoljen sivim oblacima. I vreme je 
malo hladnije, ali mrzi me da se oblačim pa kompenzujem bržom vožnjom, pošto i onako je sve asfalt.

### Istočni obronci Durmitora

{% include layout/content/img_horizontal.html file_name="026.jpg" %}
Kod Bara Žugića zastajem na "grčkom" groblju pored puta. Sadašnje stanovništvo Jezera, oblasti oko Durmitora, su 
Drobnjaci koji su se tu doselili sa juga pre nešto više od dvesta godina, i odatle potisnuli Kriče, bratstvo Mataruga 
koje je posle krvavih borbi za pašnjake prebeglo severno od kanjona Tare, u oblast koja se danas zove Kričak i gde žive 
njihovi potomci. Stara groblja po Durmitoru i njegovoj okolini su još starija i od Kriča, i dosežu do ranog srednjeg 
veka, a sadašnji stanovnici ih nazivaju "grčka" ili "latinska" groblja, što oslikava pojam starosti u njihovoj svesti.

{% include layout/content/img_horizontal.html file_name="029.jpg" %}
Prošao sam Riblje jezero, Vražje jezero i Ševaritu lokvicu, prilično nezanimljiva mesta. Jedino što je zanimljivo je 
legenda vezana za Vražje jezero. 

{% capture story %}
<p>Po predanju Jezera (stari naziv za okolinu Durmitora) su nekada pripadala moćnom vojvodi Momčilu, istom onom iz narodne 
pesme Ženidba kralja Vukašina. Dvorac Pirlitor je bio na jednoj čuki iznad kanjona Tare nekoliko kilometara severno od 
današnje Njegovuđe, a kod pomenutih jezera su kmetovi napasali vojvodine konje. Međutim, primetili su da se nešto čudno 
dešava, da u suton iz jednog od jezera izlazi magični crni pastuv, i da zaskače vojvodine kobile. Kada bi oplodio 
kobilu, ritnuo bi je zadnjim nogama u stomak, kako na svet ne bi donela ždrebe. Jednom prilikom vojvodini konjušari se 
sakriju pored jezera i istrče par trenutaka pre nego što je pastuv udario kobilu, uplaše ga i oteraju, a nju odvedu u 
Pirlitor gde je na svet donela čarobnog letećeg konja, legendarnog belog Jabučila. A jezeru je ostalo ime Vražje...</p>
{% endcapture %}
{% include layout/post/side_story.html story=story title="Predanje o začeću Jabučila" %}

Na putu prema Pošćenskom jezeru vreme se sve više kvarilo, dok se postepeno kiša koja je sipila nije pretvorila u pravu 
provalu oblaka sa munjama i gromovima koji su prštali na sve strane. Brzo sam prišao do prvog kolibe i tu zamolio da se 
sklonim dok ne prođe najgore. Dobri ljudi, Karadžići (kažu Vuk im je dalji rod, dok za druge Karadžiće nisam pitao) ne 
samo da su me primili u svoju skromnu kolibu, nego sam odmah dobio mesto pored furune, šolju (kišjelog) mlijeka i komad 
domaće pogače. I porciju vesti koje mi se nisu dopale. Kiša pada na Durmitoru svaki dan već skoro dva meseca, kaže moj 
domaćin. Njega brine to što ne može da kosi i plasti i što mu seno truli, a mene brine što će mi to bitno poremetiti 
planove. Tu je i baka koja svaki čas nervozno proviruje napolje i kako pukne grom ponavlja *"kuku, gdje li je sad on"*. 
Unuk, dečak od 15 godina, je otišao po goveda i nije uspeo da se vrati pre nevermena. Nadam se samo da je i njega neko
"spasio" od oluje kao što su oni spasili mene...

{% include layout/content/img_horizontal.html file_name="030.jpg" %}
Čim je kiša malo oslabila i čim je prestalo da grmi i seva zahvalih se na gostoprimstvu i pođoh prema Žabljaku, da 
stignem po danu i pre nego što eventualno opet počne čudo... Spustih se pored Pošćenskog jezera, i blago meni, nađoh 
jedini blatnjavi put na celom kamenitom Durmitoru! Tu se pravi nova magistrala pa je zasečeno pola brda i teku potoci 
blata, blata koje ulazi svuda, u patike, čarape, na lančanik, ispod blatobrana, između kočnica. Točkovi se odavno više 
ne okreću, vučem bicikl kao plug dok se kroz bujicu probijam uzbrdo prema asfaltu. Bisage sam srećom dobro obezbedio. 
Jeste da su od kilavog materijala, tj. nisu nepromočive, ali napravio sam podlogu koja dođe ispod njih i štiti ih od 
vlage od dole i ciradu koju zategnem od gore, a moj patent sa čičak trakama se odlično pokazao!

Stižem na asfalt, čistim se koliko mogu od najkrupnijih komada blata, jurim nizbrdo a blato pršti sa točkova i leti na 
sve strane. Kiša sve vreme pada, nekad jače, nekad slabije, ali svejedno mi je, i tako sam odavno mokar. Brzo stižem na 
Žabljak. Dušanki sam poslao poruku ranije tog dana da me očekuju, ali i oni su se negde penjali i pokisli do gole 
kože. Pošto još nisam dobio odgovor, a ne znam tačno gde su, počinjem da kružim po Žabljaku. Idem prvo prema Ivan Dolu,
pošto je bila neka varijanta da će tamo biti smešteni i tu konačno dobijam Dušanku i tražim od nje uputstva: *"kuda dalje?"* 
Ipak nisu na Ivan Dolu, džabe sam se penjao strmim asfaltom do gore, vraćaj se nazad prema Žabljaku. Stižem u Žabljak, 
ali opet sam promašio vikendicu - zovi opet i nazad prema jezeru. Ovaj put nema greške, napolje istrčava kratko ošišana 
devojčica (Asja) i maše narandžastim kišobranom, nema šanse da promašim.

Ostavljam bajk pod nadstršnicu, stružem blato sa sebe i pokušavam da se upristojim koliko mogu pre nego što uđem među 
ljude. A tamo, puna kuća, uglavnom meni nepoznatih lica, svi sa gomilom pitanja koja prestižu jedno drugo. Ali družina 
je skladna i opuštena, tako da sam se vrlo brzo uklopio i osetio primljeno.

<span class="caption text-muted pull-right">Integralni tekst napisan u proleće 2010.</span>