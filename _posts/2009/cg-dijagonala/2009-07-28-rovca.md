---
slug:        "rovca"
title:       "Biciklom kroz kanjon Mrtvice"
description: "Kapetanovo jezero, Velje Duboko, Višnje, kanjon Mrtvice"
excerpt:     "" 
categories:  ['2009-cg-dijagonala']
image: "/2009-cg-dijagonala/rovca/img/062.jpg"
    
---

Ujutro sam se popakovao, pozdravio sa Minićima i krenuo put Veljeg Dubokog. Posle desetak minuta i par prečica preko livada,
išao sam kroz Milin do poznatim putem usečenim i strmine Bodiguza, jednog od zapadnih vrhova planine Stožac. Put mi je 
bio poznat od pre dve godine kada sam prošao tuda, ali iz suprotnog smera. I ovaj put sam jednako bio oduševljen kamenim 
vrhovima i grebenima između kojih je Milin do stešnjen. 

Put je loš, skoz uništen erozijom i kamionima kojima meštani spuštaju seno sa planine u Velje Duboko, ali pošto sam išao
konstantno nizbrdo, iz sedla sam izlazio samo na odabranim mestima gde iz Bodiguza izbija ledena bistra voda, obično u kameni
 bazenčić iz koji hrani mali potok koji strmo pada ka Veljem Dubokom gde se spaja sa Mrtvicom.


- Šćepanovići u Rovcima (Šćepan, knez Radojica u Međuriječju, Šćepančevina, prešli za Velje Duboko, Šćepanovići, Draškovići, 
Boško, Višnje

- U Veljem Dubokom ostavio bicikl kod Draganovog prijatelja i krenuo za Višnje, sreo se sa Šćepanovićima, imanje Zdravka Šćepanovića, sedeli pred drevnim orahom 
_ Šćepanovići pomenuli vodopade na Mrtvici, Jelačin slap koji se još kako i može videti od gore i Badanj kojem se može prići samo od dole

- Kada sam se vratio po bicikl, Draganov prijatelj me je odvraćao da ne idem biciklom kroz kanjon Mrtvice kako sam namerio, 
kaže, "nemoj, ti si naš, 'ajde da nisi pa da kažem idi pa nek ti je sa srećom', 'ima zmija, znam ja, prolazio sam pre 20 godina', itd
Obećao sam na kraju da ću krenuti da vidim kakva je situacija, pa ako ne može da ću sa vratiti

- skrenuo sam sa glavnog puta u Veljem Dubokom na sporedni, koji me je odveo preko travnate udoline u obliku levka koji se skupljao na
ulazu u kanjon. staza se u početku šetala levo - desno, premeštajući se sa jedne ivice tj. strane podnožja kanjona na drugu. vode je vrlo brzo nestalo
i korito je bilo potpuno suvo. put nije bio vozan najvećim delom, po koje oboreno stablo ili kupica sipara koju je trebalo savladati

- nedugo nakon ulaska u kanjon, staza koja tim delom ide desnom stranom, spustila se ka suvom koritu. Mrtvica u tom delu očigledno teče
samo periodično, ali tada sa velikom silinom, prokopala kanal dubok skoro dva metra, nejednake širine, ali na mestu gde se staza spušta
širok takođe oko dva metra, sa jednim velikim kamenom sa jedne a drugim sa druge strane. tu je očigledno bio most kojeg je voda odnela

- mnogo akrobacija bilo potrebno kako bi se bicikl spustio u korito a još više kako bi se bezbedno podigao na drugu. kada sam konačno nastavio
stazom koja se uspinjala od korita ka levoj ivici kanjona već sam bio u dubokoj senci, što zbog toga što sam bio stešnjen među tim silnim gromadama
što zbog toga što je dobar dana već prošao. U višnjama mi je bilo lepo i zadržao sam se duže nego što sam planirao

- sada sam već polako počeo da zalazim u najtešnji deo kanjona - Mrtvičke grede. put me je popeo u usek u levoj ivici kanjona, dvadesetak metara
iznad korita. u pitanju je danilov put

- i pre nego što je počelo da se smrkava, postalo mi je jasno da će me mrak uhvatiti pre nego što izađem. put je već bio bolji,
više nije bilo gromada ili stabala koje sam morao da preskačem, a i imao sam dve lampe, čeonu i još jednu na volanu, tako da se mraka
nisam plašio, ali nije mi se dopadalo da prođem kroz kanjon ni ne videći ga. zato sam odlučio potražim mesto u kanjonu gde bih prenoćio

- kada sam stigao do najprepoznatljivijeg dela kanjona, gde je put u dužini od stotinak metar u kontinuitetu usečen u stene bilo je poslednje svetlo dana
u narednih pola sata video sam samo ispred sebe. buka dole u koritu nagovestila mi je da je ono što dole ne vidim bijeli a za njim i crni nerin i od
 tog trenutka na dalje me je šum mrtvice pratio
znao sam da su tu i radovao sam se što ću ih videti, ali nisam se mnogo nervirao pošto sam svakako odlučio da se vratim ujutro. samo da ne odem 
predaleko ka izlazu iz kanjona

- kako sam izašao iz mrtvičkih greda, i kanjon je počeo blago da se širi i staza više nije bila usečena u stenu, već je prolazila
uskim grbavim zelenim pojasem obraslim niskim rastinjem. moj šator je mali, oko 2 m kvadratna mi je sasvim dovoljno

- i zaista, ubrzo zatim jedna bočna stazica odvojila se blago nizbrdo u desno, prema mrtvici i dovela me na malu zaravan, 
kameno gnezdo desetak metara iznad mrtvice, pokriveno mahovinom i načičkano kržljavim tankim stablima pokrivenim mahovinom
sa lakoćom sam našao odgovarajuće mesto za šator, i na brzinu se raspakovao i postavio kamp. kada sam bio gotov bilo je već
oko pola deset

- mrak oko mene, tu u dnu drugog najdubljeg kanjona u crnoj gori, bio je potpun. iz pravca mrtvice razlegala se potmula tutnjava.
vazduh je bio svež ali takođe i prezasićen vlagom. nedaleko od mesta gde sam otvorio šator stazica se spušta do Mrtvice.
Odlično, par minuta neprijatnosti kupanja u ledenoj vodi pružiće mi komfor da spavam čist

u povratku prolazim pored drvene table koju su postavili planinari i koja me je obavestila da se nalazim kod kapije želja,
da tu živi vila sa maganika i da ispunjava želje, dovoljno je zamisliti jednu i baciti kamen kroz kapiju u mrtvicu

čitao sam neke legende o maganičkim vilama, ali ovo sa kapijom i željama je glupost, deo obaveznog planinarskog folklora
koji izgleda prati skoro sve staze, razmišljam o tome dok se vraćam u šator i pravim večeru. ove noći spavaću sa vilama,
ali pritislo me nekako to što sam sam. ne volim da putujem sam, niti je to moj izbor, i već posle nekoliko dana počnem da
"kriziram"