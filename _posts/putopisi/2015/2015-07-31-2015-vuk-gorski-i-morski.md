---
layout:       subcategory
categories:   ['putopisi']
slug:         "2015-vuk-gorski-i-morski"
title:        "Vuk gorski i morski - 2015"
excerpt:      "Sa bebom na planini, u šatoru, i drugi ekstremni sportovi"
description:  "Imate živahnog jednogodišnjaka i nije vam dovoljno da ga jurite po kući? U tom slučaju, zašto ga ne bi poveli na dve
               nedelje u najviše planine na Balkanu i posle na kampovanje na moru?"
image:        "/2015-vuk-gorski-i-morski/prokletije/img/20150802-10.jpg"
has_subcategories: true
date:         2015-07-31
videos:       ["_6R3_oEIABw"]
  
---

<em>Imate živahnog jednogodišnjaka i nije vam dovoljno da ga jurite po kući? U tom slučaju, zašto ga ne bi poveli na dve
nedelje u najviše planine na Balkanu i posle na kampovanje na moru?</em> 

U poslednje dve godine smo se preselili, renovirali kuću, rodio se Vuk, ja sam se raspadao od posla i oko kuće i za 
računarom i zato nismo ni mrdnuli nigde dalje od Novog Sada, a nedostajalo nam je. 

Pre nego što se Vuk rodio, imao sam neku teoriju da šta smo planinarili - planinarili smo, i moraćemo da
sačekamo da dete/deca porastu dok budemo mogli da se ponovo upustimo u nešto ozbiljnije. Tada nisam ni pomišljao da 
ćemo poći na ovako neki put sa bebom, ali prilika se ukazala i mnogo nam je značilo što smo se uklopili sa prijateljima
da zajedno idemo u planine, i to nas je dodatno osmelilo i ohrabrilo da se upustimo u tu avanturu.

{% include layout/content/youtube.html id="_6R3_oEIABw" %}

Ovo putešestvije je trebalo da nam bude neka vrsta labudove pesme, po logici, Vuk je još mali i lagan, moguće ga je nositi, 
savladati i opslužiti. Vreme će pokazati da takvo razmišljanje nije bilo ispravno - nastavili smo i narednih godina da 
planinarimo i pedalamo sa Vukom, i to sve više i dalje, ali istina, imali smo sreće da je takav - žilav, izdržljiv, prepun
energije, radoznao i voljan da podeli sa nama uživanje u prirodi.
