---
slug:        "voznje-2019"
title:       "Vožnje po okolini - 2019"
excerpt:     "Vuk se konačno zakotrljao na dva točka i vožnje mogu da otpočnu!"
description: "Dva konjića i dva odlučna jahača u potrazi za interesantnim mestima u okolini Novog Sada"
category:  voznje-oko-ns
videos: ['3uRkllfIlz8', 'XRQ0ZfiTg84', 'PFh58CRte4U', 'Rb6-T2H4h3w', "Vxk10RnFyr8"]
image: "/voznje-oko-ns/voznje-2019/img/20190312-05.jpg"
show_date: false
tags:
  - titelski-breg
  - kovilj
  - šajkaška
---

{% include component/id.html id="20190312" %}
### Vožnja do petrovaradinskog Dunavca (čarda Šaran)

12\. mart 2019.  
vrtić - Petrovaradin - Dunavac - NS     

{% include component/youtube/img_full.html id="3uRkllfIlz8" %}

{% include component/img/horizontal.html file_name="20190312-01.jpg" %}
Ima već desetak dana kako je Vuk naučio da vozi bicikl na dva točka, vreme je da se otisnemo malo dalje od keja.
Mnogo mi olakšava i daje sigurnost u saobraćaju šipka za vuču koju sam nabavio. Jedan kraj se fiksira za šticnu velikog
bicikla, a drugim se stisne vila malog (prednji točak bude malo podignut a volan fiksiran). Odlično se pokazalo, Vuku
se sviđa a ja sam namontirao retrovizor tako da mogu bolje da pratim šta se nazad dešava.

Krećem po njega u vrtić, montiram ga i opremam, vezujemo se u "vozić" i pravac kej. Sa lakoćom se penjemo na Varadinski 
most, odlično je to što i on može da okreće pedale i doprinosi na usponu.

Petrovaradinski kej - pust. Prilaz Žeželjevom mostu je i dalje ograđen, a u okolini radovi nisu završeni. Provlačimo se,
prelazimo preko puta koji ide na most (najnezgodniji deo), ispod nadvožnjaka i na Oficircu smo. Dalje nema saobraćaja
pa oslobađam Vukov bicikl i puštam ga da sam vozi. Mojoj sreći nema kraja - konačno zajedno vozimo! 

Napravili smo malu pauzu kod čarde ali martovski dan je kratak pa smo se ubrzo opet zakotrljali ka suncu koje je zalazilo
iza Novog Sada. Za prvu vožnju sasvim dovoljno...

{% include component/id.html id="20190330" %}
### Vožnja dolmom do Kovilja 

30\. mart 2019.  
Šangaj - Kovilj - Šangaj     

{% include component/youtube/img_full.html id="XRQ0ZfiTg84" %}

Vukova prva duža vožnja - tridesetak kilometara letnjim putem koji ide nasipom od Šangaja, pored Subića, duž Koviljski
rit do Šlajza, Kovilja i Tikvare. Istim putem nazad. Na sopstveni pogon je izvozao oko dve trećine a ostatak sam ga
šlepao.

{% include component/id.html id="20190828" %}
### Deliblatska peščara biciklom

29\. avgust 2019.  
Dubovac - Šumarak - Deliblato - Šušara - Zagajička brda (noćenje) - Grebenac - Kajtasovo - Dubovac     

{% include component/youtube/img_full.html id="PFh58CRte4U" %}

Fin krug od 70ak kilometara, krenuli smo iz vikend naselja na obali Dunava kod Dubovca, pa opasali južni deo Peščare ka 
Šumarku i Deliblatu, zatim je presekli ka Šušari, provozali Zagajička brda (najlepši deo Peščare) i tamo prespavali. 
Sutradan se spustili do Grebenca, Kajtasova i zatvorili krug u Dubovcu.

Prva Vukova višednevna vožnja, prvi put budan pod vedrim zvezdanim nebom bez mesečine... Naporno (zbog dubokog, 
rastresitog peska) ali sjajno iskustvo.

{% include component/id.html id="20190908" %}
### Krug oko Titelskog brega

8\. septembar 2019.  
Titel - Vilovo - Mošorin - Dukatar - Surduk Stubanlija - Kalvarija - Titel     

{% include component/youtube/img_full.html id="Rb6-T2H4h3w" %}

Pedesetak kilometara uživanja i pun krug oko Titelskog brega, jednog od najinteresantnijih mesta južne Bačke.


{% include component/id.html id="20190921" %}
### Kaćki krug

21\. septembar 2019.  
NS - rafinerija - Graničar - Kaćki vinogradi - Kać - Kaćanski rit - dolma Kovilj-Šangaj - Šangaj - NS     

{% include component/youtube/img_full.html id="Vxk10RnFyr8" %}

Odavno planiram da obrnem ovako nešto. Moja baba, mamina mama, je bila od Dobanovačkih. To je stara, velika familija, priča
kaže poreklom sa Kosova. U Vojvodinu su došli sa Čarnojevićem, i u početku su se nadali povratku u stari zavičaj, pa su se 
nastanili nedaleko od granice - u Dobanovcima, po kojima su i dobili ime. Kada je Beograd ponovo pao u turske ruke 1740-e godine, 
pala je i nada za povratak, pa su se pomerili dalje na sever, u Šajkašku u selo Kać gde su se utvrdili i raširili.

Moji prababa i pradeda su posle Drugog svetskog rata prodali sve što su imali u Kaću i prešli u Novi Sad da lakše školuju ćerke, tako
da kasnije generacije, pa ni ja, nisu imale mnogo veze sa Kaćem, a tu mi je ispred nosa...

Pored porodično-istorijske radoznalosti, kopkalo me je i da vidim tragove starog toka Dunava. Dunav je u južnoj Bačkoj 
nekada bio znatno širi, razlivao se i plavio ritove kilometrima na sever, pa je tako i Kać nekad bio na ivici rita, i 
verovatno se rukavcima moglo čamcem od sela do glavnog toka Dunava.

Prešao sam Kaćki most i skrenuo ka Rafineriji, koja leži na nekadašnjem Ratnom ostrvu, koje je od kaćkog atara razdvajao
Dunavac, čiji se tragovi i danas mogu naći u vidi kanala koji crpe višak vode i izbacuju je u Dunav.

Na Starom kaćkom putu se gradi petlja, ali nije završena, pa sam nastavio makadamom uz autoput do konjičkog kluba Graničar,
i dalje do Moginog salaša. Prešao sam preko Dunavca, ispod auto puta i nastavio ka Kaću. U starom kopu ciglane se smestila
bara oivičena trskom, i malo šta ukazuje na to da nije nastala prirodnim putem.

Izbijam ponovo na Stari kaćki put i obilazim dva jezerceta: Crni vir i Beli vir. Prvi je uređen za pecaroše a drugi za 
kupače. Južno od Crnog vira ima još jedna bara skroz opkoljena luksuznim kućama, pa nisam uspeo da joj priđem.

Prolazim kroz Kać glavnom ulicom, obilazim par spomenika, "Hram" i pravoslavnu crkvu pokraj koje je bila kuća moje prababe i
pradede, dok nije ustupila mesto novim zdanjima.

Spuštam se iz Kaća ka Kaćkoj bari i preko Sigeta ulazim u Kaćanski rit. Danas se tako samo zove, jer od rita su ostali
samo uski kanali oivičeni trskom koji crpe vodu iz prostranih oranica.

Prelazim preko autoputa i izlazim na nasip koji ide uz stari tok Dunava (Dunavac), naspram nekadašnje Majurske ade. Taj
makadam se u blizini crpne stanice (Kalište) uključuje na glavni dunavski nasip (Šangaj-Kovilj). Spuštam se tim putem
u Šangaj pa dalje za Novi Sad i tako zatvaram ovaj mali krug (ispod 40km, ni u jednom trenutku nisam bio dalje od 9 kilometara
od centra Novog Sada).

