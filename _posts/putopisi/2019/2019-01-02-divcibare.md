---
slug:        "2019-divcibare"
title:       "Divčibare"
excerpt:     "sneg, sneg i sankanje"
description: "Nekoliko dana druženja, sankanja i šetanja po snegom zasutoj okolini Divčibara."
categories:  ['putopisi']
image: "/putopisi/2019-divcibare/img/20190106_12a.jpg"
videos: ["W6Uzn9GindU"]
---

{% include layout/content/img_horizontal.html file_name="20190102_09.jpg" %}
Prvi sneg je pao polovinom decembra i ubrzo se otopio. Dugoročne prognoze su obećale sneg oko nove godine, i ovaj put
potrefile. Drugog januara dok se polako penjemo kolima na Maljen, šuma se polako beli, a na Divčibarama veje već nekoliko
dana gotovo bez prestanka, pa nas je dočekalo petnaestak centimetara snega. Nastaviće da pada i narednih nekoliko dana.

{% include layout/content/img_horizontal.html file_name="20190104_04.jpg" %}
Smeštamo se u domu beogradskog PTT. Dom kao dom, improvizovana zgrada, velika trpezarija sa smederevcem na koji je 
namontirano centralno grejanje, dva kupatila sa toplom vodom, spavaonice sa po 5-6 izraubovanih kreveta na sprat. 
Komfor sasvim ok, glavni nedostatak je manjak kuka za kačenje stvari i polica i ormana, pogotovo sada zimi kada imamo
mnogo opreme i putujemo sa decom.

{% include layout/content/img_horizontal.html file_name="20190105_05a.jpg" %}
Na Divčibarama je prilična gužva, na glavnom putu je stalno kolaps, službe redovno čiste sneg, ali on pada bez prestanka, 
trotoari su zatrpani pa ponegde pešaci moraju putem da idu, parkira gde ko stigne... Dom u kom smo mi je fino skrajnut,
pa tu gungulu osetimo samo kada idemo na sankanje (na livadu ispod žičare). Tu je neki preduzimljivi lokalac ogradio 
ledinu pa iznajmljuje napumpane gume. Iz Novog Sada smo združeno poneli nekih 6-7 sanki i još toliko kliska, ali svejedno
smo na ovom sankalištu svi bili redovni za iznajmljivanje guma...

{% include layout/content/img_horizontal.html file_name="20190105_33.jpg" %}
Pretposlednji dan sneg prestaje na kratko da pada i nebo se lepo razvedrava, taman pred naš uspon na Crnu glavu. Do pola
smo kombinovali ugaženim putevima i stazama a za finiš smo morali da prtimo 20-30cm dubok sneg. A gore, beli grebeni,
plavo nebo i daleki vidici.

Poslednjeg dana otkopavamo auto i vraćamo se bez problema i bez stavljanja lanaca - i pored obilnog snega, putevi su
dovoljno pročišćeni i posuti rizlom.

Lepo zimsko druženje...

{% include layout/content/youtube.html id="W6Uzn9GindU" %}