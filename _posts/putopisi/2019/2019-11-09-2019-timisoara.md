---
slug:        "2019-timisoara"
title:       "Temišvar 2019"
excerpt:     "prestonica Banata, mali Beč, grad koji nije na Tamišu a nosi njegovo ime..."
description: "Temišvar je lepa i interesantna obližnja destinacija, ima lep i velik stari centar grada, mnogo parkova i
              šetališta, zgodan je za povremeni vikend obilazak."
image: "/putopisi/2019-timisoara/img/20191110-14a.jpg"
videos: ["5PxLsej7ijk"]
tags:
  - temišvar
  - banat
      
---

{% include component/youtube/img_full.html id="5PxLsej7ijk" %}

Ove jeseni leto se proteglo do polovine novembra, pa smo jedan sunčani vikend proveli u Temišvaru: prestonici Banata, 
"malom Beču", gradu koji nije na Tamišu a nosi njegovo ime...

{% include component/img/horizontal.html file_name="20191110-12a.jpg" %}
Grad je veoma čist, sređen i u njega se mnogo ulaže. Centar sa širokim ulicama i prostranim trgovima je umiven i okupan, 
fasade obnovljene, trgovi nedavno popločani i začinjeni modernim umetničkim instalacijama. Na sve strane su zelene površine i parkovi, u svim 
slučajevima odlično održavani, opremljeni trim stazama, klupama, dečijim igralištima i rekvizitima. Temišvar je potpuno 
prigrlio i obgrlio Begej koji teče kroz njega, i duž obe obale su mirne ulice, šetališta, drvoredi, parkovi...

Iz nekog razloga, Temišvar je sav u nijansama ljubičaste - bandere, ograde, tramvaji, autobusi, taxi logo-i, pa čak i
odevno-modni momenti stanovnika, sve je ljubičasto...

{% include component/img/full.html file_name="20191109-12a.jpg" %}

Saobraćaj u glavnim ulicama (prsten oko centra) je delovao opterećeno iako je bio vikend, ali u samom centru nema buke i gužve
i lako se prolazi. Signalizacija je na visokom nivou ali trake koje se račvaju na sve strane su malo konfuzne. Ceo
grad je pokriven video nadzorom.

{% include component/img/horizontal.html file_name="20191109-01.jpg" %}
Rumuni su vrlo ljubazni i predusretljivi ali pojma nemaju engleski, pa čak ni na mestima gde bi trebali (kao na primer u 
turističko-informativnom centru). Informativne table u blizini spomenika su gotovo isključivo na rumunskom. U muzejima u 
kojima smo bili ne primaju platne kartice, pa je potrebno spremiti leje.

{% include component/img/horizontal.html file_name="20191109-04.jpg" %}
Zoo vrt se nalazi u lepom, zelenom ambijentu, ali je skroman i primetno je da je video i bolje dane. Mnogo zanimljiviji 
od zoo vrta je obližnji muzej na otvorenom gde se u hladu ogromnih hrastova mogu obići brojne tradicionalne kuće iz raznih 
perioda i raznih delova Rumunije. Šteta što su informativne table gotovo nepostojeće, a tamo gde ih i ima su isključivo
na rumunskom.

{% include component/img/horizontal.html file_name="20191110-16.jpg" %}
Obišli smo i muzej komunističkog konzumerizma. Iza bombastičnog naziva se krije suteren dvorišne kuće, u kom je nekoliko
prostorija opremljeno predmetima iz doba rumunskog socijalizma (dnevna soba, hodnik, dečija soba, kuhinja). Malo smo ga
teže našli jer sa ulične strane ne postoji jasna tabla. Iznad pomenutog suterena je kafić/društveni centar u kom se okupljaju
mladi, i tu vlada vrlo opuštena atmosfera. Odlično govore engleski i naglasili su nam da bez pritiska možemo da se zadržimo
koliko hoćemo, da predmete možemo da gledamo, diramo, proučavamo, pomeramo, a ulaz se ne plaća već primaju donacije. 

Temišvar je lepa i interesantna obližnja destinacija, zgodna za povremeni vikend obilazak.