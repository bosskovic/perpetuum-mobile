---
slug:        "volujak"
title:       "Uspon na Volujak"
excerpt:     "greben koji dominira okolinom"
description: "Posle dana odmora krećemo na najdužu i fizički najzahtevniju šetnju, ali i nagrada je srazmerna. Volujak zauzima nekako centralni mesto, i sa njega se sve lepo vidi: Zelengora, Perućica, Maglić, Trnovački Durmitor, Bioč, Pivska planina, Durmitor, Lebršnik..."
category:  2012-trnovacko-jezero
parent_category: putopisi
photos:
  -
    key: 001.jpg
    title: Trnovačko jezero
  -
    key: 002.jpg
    title: Trnovačko jezero
  -
    key: 005.jpg
    title: Trnovačko jezero, prelepo iz svakog ugla
  -
    key: 012.jpg
    title: Trnovačko jezero, Maglić i Trnovački Durmitor
  -
    key: 013.jpg
    title: "Visoka planina sa desne strane je Maglić; livada na grebenu koji ide levo od Maglića je Prijevor. Iza je Perućica a ispred Suha" 
  -
    key: 019.jpg
    title: "Severnom kraj grebena Volujaka" 
  -
    key: 020.jpg
    title: "Maglić" 
  -
    key: 022.jpg
    title: "Greben Volujaka i livada posoljena kamenom" 
  -
    key: 036.jpg
    title: Pomahnitala 
  -
    key: 037.jpg
    title: Maglić, Trnovački Durmotor, Trzivka, Bioč 
  -
    key: 042.jpg
    title: Durmitor se solidno vidi sa vrha Volujaka i pojedini vrhovi se lako mogu prepoznati 
  -
    key: 046.jpg
    title: Katun Rudinske kolibe 
  -
    key: 047.jpg
    title: Katun Rudinske kolibe 

image: "/2012-trnovacko-jezero/volujak/img/003.jpg"

tags:
  - volujak
  - bojanska vrata
  - rudinske kolibe
  
---

<a class="no-margin screen-only" href="/2012-trnovacko-jezero/vrhovi/20120717-000-mapa.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120717-000-mapa.jpg" alt="Četvrti dan - uspon na Volujak">
</a>
<img class="for-print" src="/2012-trnovacko-jezero/vrhovi/20120717-000-mapa.jpg">

Nakon što smo više od 30 sati najvećim delom proveli u šatoru, sutradan smo rešeni da se mrdnemo bez obzira na vreme. 
Krećemo na Volujak – najobimniju planiranu šetnju. Nebo je uglavnom vedro, ali duva vrlo hladan vetar, pravo do kosti.

{% include component/img/horizontal.html file_name="005.jpg" %}
Izlazimo na livadu iznad jezera podno Trnovačkog Durmitora, i 'gađamo' travnati greben Volujaka koji smo šmekali sa 
Maglića par dana ranije. Tu je nekada neko nešto markirao, ali markacija je toliko sporadična da nije moguće osloniti 
se na nju. Srećom teren je vrlo pregledan i nekako 'logičan', pa pronaći pravi put nije teško. 

{% include component/img/horizontal.html file_name="009.jpg" %}
Prolazimo stada ovaca, goveda, mala krda konja koja slobodno tumaraju. Pred sobom vidimo Volujak, iza nas je Maglić i 
dolina Suhe. Počev od vrha Mali Oštrikovac greben je pretežno obrastao u kleku koja nam malo otežava kretanje, ali i 
pruža zaštitu od ledenog vetra.

{% include component/img/horizontal.html file_name="022.jpg" %}
Stižemo na krš glavnog grebena Volujaka, i na vrh Veliki Oštrikovac i nastavljamo dalje grebenom na sever prema 
Badnjinama. Sa Volujaka se vrlo lepo vidi Maglić "od glave do pete", vide se livade oko Prijevora, prostrane šume u 
dolinama Suhe i Perućice. Vidi se naravno i Trnovačko jezero sa svoja dva čuvara: Trzivkom i Trnovačkim Durmitorom. Sa 
druge, hercegovačke strane vidi se neobičan greben Lebršnika koji me neodoljivo podseća na Vidličevo krajište na Staroj 
planini. Iza Lebršnika je Gatačko polje i dim šumskog požara negde u okolini Bileće.

{% include component/img/full.html file_name="018.jpg" %}
I sam greben Volujaka je sve samo ne dosadan. Smenjuju se livade i uvale, vrhovi i kamene čuke, škrape, rupe i sipari, 
snežnici, "šume" kleke... Svaka isturena tačka pruža malo drugačiji uvid u ovo šarenilo.

{% include component/img/horizontal.html file_name="019.jpg" %}
Najdalja severna tačka grebena do koje stižemo je bezimeni vrh, poslednji pre Badnjine. Ispod njega se nalazi nešto što 
bi se moglo opisati kao Đavolja varoš na steroidima. Džinovske kamene kule i dimnjaci nekako najviše podsećaju na prste 
koji izbijaju iz zemlje, a tako se i zovu – Prsti. Podseća malo na Trešteni vrh na Maganiku, ali je mnogo manje.

Vraćamo se prema Oštrikovcu i zatim na putu do vrha Volujaka prelazimo preko Studenca i Rudinskog koma. Sa koma se kao 
na dlanu vide katun Rudinske kolibe i dolina Boja – lavirint kleke i sipara između Volujaka i Trnovačkog Durmitora.

<a class="no-margin screen-only" href="/2012-trnovacko-jezero/vrhovi/20120717-089a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120717-089a.jpg" alt="Pogled sa vrha Volujaka">
</a>
<img class="for-print" src="/2012-trnovacko-jezero/vrhovi/20120717-089a.jpg">
<span class="caption text-muted">Pogled sa vrha Volujaka</span>

Napipavamo ponovo markaciju, i pratimo je na napornom usponu na vrh Volujaka. Sam vrh nudi pogled na ono što smo već 
videli iz malo drugačijeg ugla i sa oko 200 metara veće visine.

<a class="no-margin screen-only" href="/2012-trnovacko-jezero/vrhovi/20120717-090a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120717-090a.jpg" alt="Durmitor sa vrha Volujaka">
</a>
<img class="for-print" src="/2012-trnovacko-jezero/vrhovi/20120717-090a.jpg">
<span class="caption text-muted">Durmitor sa vrha Volujaka</span>

{% include component/img/horizontal.html file_name="039.jpg" %}
Ledeni vetar duva ceo dan. Kada izađemo na otvoreno oblačimo sve što imamo i žalimo što nemamo kape, šalove, rukavice. 
U zavetrini se situacija menja naglavačke: sunce prži a krš ga reflektuje i temperatura skače preko trideset. Na 
vrhovima posle par brzih pogleda po okolini, prvo što tražimo je zavetrina. Tako smo i na vrhu Volujaka najviše vremena 
zapravo proveli u rupi na vrhu Volujaka.

{% include component/img/horizontal.html file_name="043.jpg" %}
Prevoj Bojanska vrata na koji stižemo spuštajući se sa vrha Volujaka je prava raskrsnica sa koje se može ići dalje 
grebenom Volujaka, preko Ordenih dolova do vrhova Bioča, preko prevoja na Trnovački Durmitor i Trzivku ili dole u Boju – 
procep između Volujaka i Durmitora. U nekoj varijanti, trebalo je da nastavimo i isti dan obiđemo još nešto, Vitlove, 
Trzivku ili Durmitor, ali se ipak spuštamo u Boju, nazad ka kampu.

{% include component/img/vertical.html file_name="044.jpg" %}
Kroz Bojanska vrata i Boju sam već ranije prolazio i nikada mi se nije naročito dopadala. Bestragija ispresecana 
jarugama, klekom i siparom. Markacije u gornjem delu uopšte nema ali tu i tamo se nalaze kameni čovečuljci koji 
označavaju pravac kojim je moguće proći. I mi smo malo doprineli popravkom postojećih i dodavanjem novih tamo gde su 
nedostajali.

{% include component/img/horizontal.html file_name="047.jpg" %}
Izlazimo konačno iz Boje i izbijamo na Rudinske kolibe. Pošto sam tu već ranije prolazio i poznajem neke od stanovnika 
katuna, zastajemo malo da se javimo i porazgovaramo. Ponovo dobijam grdnju od babe u katunu ("kukavče jadan ne bio") za 
glupost koju sam napravio pre par godina. Grdnja traje nekoliko minuta na veliku zabavu mojih saputnika.

Stižemo do jezera, grupa sređuje kamp i loži vatru a ja sam trknuo do Prijevora po još hrane iz kola.

<span class="caption text-muted pull-right">Integralni tekst napisan krajem jula 2012.</span>