---
slug:        "2018-bratsko-mini-zimovanje"
title:       "Bratsko mini-zimovanje"
excerpt:     "snežni vikend na Povlenu"
description: "Deca nam odrastaju bez snega i sankanja, i moramo da idemo daleko i visoko da bi im ga bar malo priuštili..."
categories:  ['putopisi']
image: "/putopisi/2018-bratsko-mini-zimovanje/img/14.jpg"
videos: ["mEsfFW0-MNE", "38ag6MjcNX0", "qpxHWGKY3gA", "DWv2FtiabbU", "aPLuY4NyA7w", "E6c_9-aZyT0", "ql2sAms2jeU", "ZGXgKONhEkA", "s1Xw6M8nRpk", "6eVhBVH0stE", "tKSh6TIUyJk", "0GVOgFa87t4", "2D7cHhVulYU"]
tags:
  - povlen
photos:
  -
    key: 03.jpg
    title: "Za večeru euro-krem i milk šejk - nema primedbi"
  -
    key: 04.jpg
    title: "Za večeru euro-krem i milk šejk - nema primedbi"
  -
    key: 05.jpg
    title: "Uspon prema planinarskom domu"
  -
    key: 08.jpg
    title: "Bure kod planinarskog doma"
  -
    key: 09.jpg
    title: "Uspon ka Velikom Povlenu"
  -
    key: 10.jpg
    title: "Uspon ka Velikom Povlenu"
  -
    key: 11.jpg
    title: "Veliki Povlen"
  -
    key: 12.jpg
    title: "Veliki Povlen"
  -
    key: 13.jpg
    title: "Veliki Povlen"
  -
    key: 14.jpg
    title: "Veliki Povlen"
  -
    key: 15.jpg
    title: "Vidi se naša vikendica"
  -
    key: 16.jpg
    title: "Veliki Povlen"
  -
    key: 17.jpg
    title: "Veliki Povlen"
  -
    key: 22.jpg
    title: "Zabava na starom snegu"
  -
    key: 23.jpg
    title: "Zabava na starom snegu"
  -
    key: 24.jpg
    title: "Ovako treba zima da izgleda"
  
---

Krećemo u petak popodne ka Povlenu. Kao i prethodne, ova zima je siromašna snegom, gotovo da ga nije ni bilo, ali 
najave za vikend nam daju nadu. Već je uvaliko mrak kada na Debelom brdu silazimo na makadam koji vodi ka 
Povlenu. Sa strane se u mraku bele skorene fleke snega, neke manje - neke veće.

{% include layout/content/youtube.html id="mEsfFW0-MNE" %}

Vedra i ledena noć, bez svetlosnog zagađenja zvezde se prelepo ocrtavaju na bistrom nebu bez mesečine. Napolju nema više od
-10C, a u skromnoj vikendici na odličnom mestu u podnožju same stene Velikog Povlena izlazi para iz usta. Brzo ložimo pećku u
prizemlju, a na spratu nam je gazda ostavio napunjenu TA peć. Za nekoliko sati u vikendici se uspostavljaju tri klimatske 
zone: tropska i umerena na donje dve etaže i arktička u potkrovlju. Vuk i ja te noći spavamo sa polarnim medvedima.

{% include layout/content/img_horizontal.html file_name="09.jpg" %}
Ujutro lep i vedar dan. Nešto pre podneva, dok se penjemo ka Velikom Povelnu, oblaci se već skupljaju. Svi
navijamo za sneg, Milan nekako ponajviše - svaki čas prati i proverava prognozu. 

{% include layout/content/img_full.html file_name="17.jpg" %}

{% include layout/content/img_horizontal.html file_name="21.jpg" %}
Staza do vrha je čista i lepo prohodna, i oko podneva gledamo ka Jablaniku, Medvedniku i u pravcu Valjeva. Sivi oblaci
se zgušnjavaju i od njih ne vidimo Cer niti stubove dima i vodene pare koji kuljaju iz odžaka Obrenovca. Klinci piju čaj
sa Milanom na vrhu, a Petar i ja izlazimo na isturenu stenu sa koje se vidi "naša" vikendica.

{% include layout/content/video_thumb.html id="E6c_9-aZyT0" %}
Posle ručka ponovo izlazimo napolje, u gustu maglu. U blizini vikendice sam video jednu severnu kosu prekrivenu
smrznutim starim snegom, pa krećemo da izvidimo da li je upotrebljiv. Može da prođe. Dok Milan zabavlja klince sa zmajem,
ja se vraćam po sanke. Petar vešto upravlja sankama koje klize po ledenoj pokorici a Lazar i Vuk se ne osećaju baš sigurnim.
Ostajemo tamo dok se nismo smrzli i iskvasili, i iznutra i spolja.

{% include layout/content/video_thumb.html id="ql2sAms2jeU" %}
Vikendica se nakon 24h loženja već fino zagrejala. Laza i Vuk se nisu dovoljno umorili napolju i 
jure se, divljaju okolo i dosađuju Petru. Oko devet uveče počinju da padaju sitna zrnca leda i dok smo legli da spavamo, 
napravila su sloj od nekoliko centimetara ispred kuće. 

{% include layout/content/youtube.html id="s1Xw6M8nRpk" %}

{% include layout/content/video_thumb.html id="tKSh6TIUyJk" %}
Belo jutro je osvanulo sa 10-15cm snega. Dok se Pera i Laza još bude, Vuk i ja čistimo kola, grebemo led sa stakala i 
montiramo lance. Uskoro nam se i njih dvojica pridružuju i idemo na sankanje. Zabavi nema kraja. I tako dok se ne smrznemo,
pa u vikendicu na grejanje i sušenje i onda opet.

{% include layout/content/img_horizontal.html file_name="26.jpg" %}
Vuku i meni to nije dovoljno, pa dok ostali odmaraju, mi izlazimo gore skoro do planinarskog doma, i spuštamo se sankama
niz smrznuti put.

{% include layout/content/youtube.html id="2D7cHhVulYU" %}

Posle tri krećemo kući, i bez problema se probijamo kroz sneg do pročišćenog puta na Debelom brdu. Ovaj lep snežni vikend je
"spasio" zimu...