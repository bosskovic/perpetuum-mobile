---
slug:        "2018-gradac"
title:       "Do izvora reke Gradac"
excerpt:     "šetnja sa prijateljima"
description: "Život nas je rasejao okolo, ali povremeno uspemo da se ponovo okupimo"
categories:  ['putopisi']
image: "/putopisi/2018-gradac/img/20180505-05.jpg"
videos: ["0wa1u-Onipw"]
    
---

Slušam o ovom Gradcu već dvadesetak godina i evo konačno sada da prođem delom njegove klisure.

Elu smo ostavili kod kuće da pravi tortu-planinu kakvu je Vuk tražio za proslavu svog rođendana, a nas dvojica smo
krenuli u Valjevo da se nađemo sa prijateljima koje dugo nismo videli.

{% include layout/content/youtube.html id="0wa1u-Onipw" %}

{% include layout/content/img_horizontal.html file_name="20180505-01.jpg" %}
Parkirali smo nedaleko od manastira Ćelije, i odatle krenuli kroz bujno okruženje nabujale rečice. Posle mnogo godina 
ponovo sam šetao sa ljudima sa kojima sam obišao neke od najlepših planina u okolini a i Vuk je konačno imao
društvo svog uzrasta - pola godine mlađu Sophie, živahnu, radoznalu i suviše mirnu i pitomu da bi bila opuštena pored
Vuka. Bio joj je interesantan, pratila je šta radi sve dok on ne bi krenuo da divlja, viče, mlatara štapom ili se zatrči 
pored nje i sruši je. Sophie odrasta u višejezičnom okruženju u Francuskoj i bilo je simpatično kako je Vuka zvala Lu 
(na francuskom Loup = Vuk) ili mu tepala Lui :-).

Staza kojom smo išli uz Gradac je lepa i nije naporna. Smenjivali su se virovi i brzaci, poneka livadica, vodenica,
bočni izvor, pritoka sa brvnom preko nje... Pripremala se kiša i vreme je bilo dosta teško i sparno, pa nismo sreli mnogo
ljudi usput, samo nekoliko planinara, šetača i par ribolovaca - mušičara.

Posle nekoliko sati lagane šetnje i dugih pauza uz Gradac, stigli smo do bogatog vrela gde reka izbija iz planine. Tu smo
napravili poslednju pauzu i požurili nazad u trci sa komarcima do kola.

Gradac je lep ali posebno mi je prijalo druženje sa prijateljima koje dugo nisam video.