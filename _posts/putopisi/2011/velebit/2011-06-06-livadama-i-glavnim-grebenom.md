---
slug:        "livadama-i-glavnim-grebenom"
title:       "Glavnim grebenom Velebita"
excerpt:     "od Zavrate preko Struge i Vaganskog vrha do Ivinih vodica"
description: "Dan smo započeli utopljeni u mediteranski šmek južnog podnožja Velebita, prešli preko prostranih kraških 
              polja obraslih travom, uspeli se strmom stazom na glavni greben Velebita i ušli u svet kontinentalnog, 
              visokogorskog reljefa, klime i vegetacije. Od Vaganskog vrha smo se spustili do skloništa Ivine vodice."
category:  2011-velebit
parent_category: putopisi
image: "/2011-velebit/livadama-i-glavnim-grebenom/img/20110606-46.jpg"
photos:
  -
    key: 20110606-01.jpg
    title: "6. jun 2011. Zavrata - Vaganski vrh - Ivine vodice" 
  -
    key: 20110606-02.jpg
    title: "Planinarsko sklonište Zavrata"
  -
    key: 20110606-04.jpg
    title: "Rujno"
  -
    key: 20110606-06.jpg
    title: "Pogled ka Velikom i Malom Rujnu"
  -
    key: 20110606-08.jpg
    title: "Pogled ka Paklenici"
  -
    key: 20110606-09.jpg
    title: "Pogled ka Paklenici"
  -
    key: 20110606-10.jpg
    title: "Zgužvano skamenjeno dno mora, podignuto 1000 metara u vazduh"
  -
    key: 20110606-12.jpg
    title: "Kameni levak kroz koji Paklenica 'curi' ka moru"
  -
    key: 20110606-13.jpg
    title: "Sipar pred prevojem Buljma"
  -
    key: 20110606-14.jpg
    title: "Sipar pred prevojem Buljma"
  -
    key: 20110606-15.jpg
    title: "Sipar pred prevojem Buljma"
  -
    key: 20110606-16.jpg
    title: "Struge"
  -
    key: 20110606-17.jpg
    title: "Buljma"
  -
    key: 20110606-18.jpg
    title: "Buljma"
  -
    key: 20110606-19.jpg
    title: "Buljma"
  -
    key: 20110606-20.jpg
    title: "Planinarsko sklonište Struge"
  -
    key: 20110606-21.jpg
    title: "Ponor u blizini Marasovca"
  -
    key: 20110606-22.jpg
    title: "Izvor Marasovac"
  -
    key: 20110606-24.jpg
    title: "Eline žgadije"
  -
    key: 20110606-25.jpg
    title: "Penjemo se kroz krivulje ka Vaganskom vrhu"
  -
    key: 20110606-26.jpg
    title: "Penjemo se kroz krivulje ka Vaganskom vrhu"
  -
    key: 20110606-27.jpg
    title: "Penjemo se kroz krivulje ka Vaganskom vrhu"
  -
    key: 20110606-28.jpg
    title: "Kao leptirak"
  -
    key: 20110606-30.jpg
    title: "Alen u svom prirodnom okruženju"
  -
    key: 20110606-31.jpg
    title: "Krešendo u glavi - pritisli me oblaci"
  -
    key: 20110606-32.jpg
    title: "Kroz oblake"
  -
    key: 20110606-33.jpg
    title: "Proviruje Lika"
  -
    key: 20110606-34.jpg
    title: "Nezaustavljiva"
  -
    key: 20110606-40.jpg
    title: "Vaganski vrh"
  -
    key: 20110606-41.jpg
    title: "Vaganski vrh"
  -
    key: 20110606-42.jpg
    title: "Pogled sa vaganskog vrha"
  -
    key: 20110606-43.jpg
    title: "Vaganski vrh"
  -
    key: 20110606-46.jpg
    title: "Pogled ka moru i Pagu"
  -
    key: 20110606-47.jpg
    title: "Pogled ka moru i Pagu"
  -
    key: 20110606-48.jpg
    title: "Pogled ka moru i Pagu"
  -
    key: 20110606-49.jpg
    title: "Pogled ka moru i Pagu"
  -
    key: 20110606-51.jpg
    title: "Pogled ka Paklenici, moru i Pagu"
  -
    key: 20110606-52.jpg
    title: "Pogled ka Paklenici, moru i Pagu"
  -
    key: 20110606-54.jpg
    title: "Planinarsko sklonište Ivine vodice"
  -
    key: 20110606-55.jpg
    title: "Planinarsko sklonište Ivine vodice"
  -
    key: 20110606-57.jpg
    title: "Planinarsko sklonište Ivine vodice"
      
---

{% include component/img/horizontal.html file_name="20110606-02.jpg" %}
Sutradan se sa mukom opraštamo od Zavrate. Dan je težak, gomile sivo-belih oblaka pritisle su Velebit i sve miriši na 
kišu. Već je blizu podne kada smo konačno krenuli prema Malom i Velikom Rujnu. Prva dva dana išli smo kroz listopadne 
prašume i po kršu i kamenjaru. Treći dan opet nosi nešto skroz drugačije - ogromne, prostrane livade prošarane 
retkim četinarima. Prolazimo pored crkvice, vidimo malo krdo polu-divljih konja čija je sudbina da završe u kobasicama. 
Tako nam je rekao čovek koga smo tu sreli.

{% include component/img/full.html file_name="20110606-04.jpg" %}

{% include component/img/horizontal.html file_name="20110606-06.jpg" %}
Prolazimo pored četinarske šume nedavno načete požarom i započinjemo nemilosrdni uspon ka Stražbenici i Buljmi. Borim se za dah dok 
napredujemo kroz kamen i četinare i naglo dobijamo visinu. Konačno mala nagrada - sa Stražbenice se otvara pogled ka 
zelenom moru krošnji Velike Paklenice. A ispred nas sivi krš i kamen iznad kog su još sivlji oblaci. 

{% include component/img/full.html file_name="20110606-09.jpg" %}

{% include component/img/horizontal.html file_name="20110606-15.jpg" %}
Izlazimo iz pojasa šume i kroz kamen i sipar se probijamo do prevoja Buljma - vrata koja vode u skroz neki drugi svet, svet 
kamena i trave, ponekog bora krivulja ili kržljave bukve.

{% include component/img/horizontal.html file_name="20110606-20.jpg" %}
Stižemo do skloništa Struge, ulazimo unutra, a tamo, same u skloništu - četiri mlade splićanke. Alen i ja smo oduševljeni, 
Ela nešto manje. Hoće da založe vatru ali vlažno je drvo i potrošile su sve šibice pokušavajući. Imam i upaljač i šibice, 
ali vadim kresivo i kremen, pravim 
predstavu dok im nonšalantno palim vatru priručnim sredstvima kao da sam to radio hiljadu puta. Srećom varnica je odmah 
pala gde treba pa nisam ispao smešan.

Pozdravljamo se sa mladim avanturiskinjama, i pored visokogorskog vrta koji se nalazi uz sklonište, nastavljamo uspon ka 
izvoru Marasovac - poslednjem do uveče.

{% include component/img/full.html file_name="20110606-28.jpg" %}

Već smo zašli na kontinentalnu stranu Velebita i kontrast je oštar - kamene padine pokrivene travom i prošarane krivuljem, prizor koji 
se ne razlikuje mnogo od Durmitora, Volujaka ili Bioča.

{% include component/img/horizontal.html file_name="20110606-30.jpg" %}
Grozno se osećam, pritisli me teški oblaci, tutnji mi u glavi. Možda nije bila najbolja ideja da u petak dam krv da bih 
dobio dva slobodna dana... Konačno izbijamo na Vaganski vrh, i tamo mućkam kafu 18 u 1 - šest kesica 3u1 u nešto više od 
pola litre vode. To me malo diže iz mrtvih.

{% include component/img/horizontal.html file_name="20110606-41.jpg" %}
Odmaramo na Vaganskom vrhu, skriveni od hladnog vetra, šćućureni u krivulje i kamene polukrugove koji su verovatno pre 
20ak godine korišćeni kao orlovska gnezda. Pogled se otvara ka kamenitim odsecima severoistočnih litica grebena, ka moru i 
Pagu, ka prostranstvima šume u podnožju...

{% include component/img/full.html file_name="20110606-48.jpg" %}

{% include component/img/horizontal.html file_name="20110606-53.jpg" %}
Nastavljamo dalje grebenom, kafa deluje i moral mi već ide uzlaznom linijom. Negde na pola puta do Svetog brda, skrećemo naglo na 
jug, i počinjemo strmo da se spuštamo ka Ivinim vodicama. Pogledom smo ispratili naznaku zalaska sunca, negde daleko u crvenkasto-smeđoj 
tmini i izmaglici na zapadu. Dok silazimo pred sobom vidimo Pag i more, i nešto bliže Paklenicu. Kako se spuštamo, tako 
Paklenica počinje da dominira. 

Sa kamene goleti ulazimo u prve šumarke. Alen dobro zna put, i odaje auru sigurnosti. Bez dileme je jasno da voli ovo 
mesto i da mu srce igra kako prilazimo. "Vidi, govno medvjeda" pokazuje nam pobednički i podseća nas sedmi put kako je tu 
nedavno video medveda.

{% include component/img/horizontal.html file_name="20110606-54.jpg" %}
Šumu je već bilo progutalo sivilo kada smo stigli do Ivinih vodica, male kamene kuće sa drvenim pokrivenim tremom, 
ušuškane u bukovu šumu na strmoj južnoj padini Velebita. Danas je to planinarsko sklonište, u toku rata je bila isturena 
baza hrvatske vojske a pre toga je mislim bila šumarska kuća.

{% include component/img/horizontal.html file_name="20110606-55.jpg" %}
Imamo dovoljno vremena da se udobno smestimo, snabdemo vodom iz obližnje čatrnje, nacepamo drva... Kad je pao mrak uz večeru 
uživamo u šumskim mirisima i zvucima, dok se puhovi jure po granama iznad nas i povremeno nas gađaju kapicama od bukve. 
Mrak remete jedino oči koje zasvetlucaju sa poneke radoznale glave koja se spusti da vidi ko je tu došao u njihovu šumu.

U toku noći nestalo je primirje u ratu između bure i juga, a koje je vladalo prethodnih par dana. Vetar i kiša 
počeli su neposredno nakon što smo legli da spavamo a kulminirali su u oluji koju ću uvek pamtiti. Strašna sila vode i 
elektriciteta koja se danima skupljala oslobodila se u jednom naglom naletu besa i žestine. Pljuskali su naleti kiše po 
limenom krovu iznad naših glava i praskali gromovi, dodatno pojačani kamenim liticama oko nas.

Dugo sam ležao ušuškan u vreću, sa otvorenim očima u potpunom mraku, slušao i divio se toj stihiji koja se odjednom 
smirila, naglo kao što je nastala. K'o da se postidela, primirila i za sobom ostavila samo osećaj rasterećenja i miris ozona i vlažne 
zemlje.

{% include component/img/full.html file_name="20110606-01.jpg" %}