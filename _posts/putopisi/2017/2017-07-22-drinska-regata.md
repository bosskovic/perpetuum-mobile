---
slug:        "2017-drinska-regata"
title:       "Drinska regata"
excerpt:     "usijane glave na hladnoj reci"
description: "Pridružili smo se grupi Ribolovaca Srbije i zaštitara iz Republike Srpske na performansu o važnosti zaštite mladice koji su izveli tokom Drinske regate. A sama regate je, pa, zanimljivo iskustvo koje nećemo ponavljati."
image: "/putopisi/2017-drinska-regata/img/20170722-16.jpg"
videos: ["cM6PYVVN55E"]
photos:
  -
    key: 20170722-07.jpg
    title: Vodopad Vrelo u Perućcu
tags:
  - drina
  - rafting
  - vodopad vrelo
---

Sretnem jedan dan Ljubu u gradu: 
<p><em>- Hej, hoćete da idete možda na regatu na Drinu sa Ribolovcima Srbije i zaštitarima
iz Republike Srpske, pravimo neki performans, podižemo svest o važnosti zaštite mladice?</em><br>
<em>- Može, što da ne.</em></p>

Ali ni na pamet mi nije palo da je to *ona* regata, već sam nekako u glavi imao samo sliku nekoliko čamaca
sa ribolovcima i zaštitarima.

Još dok smo prolazili kroz Bajinu Baštu na putu za Perućac, postaje jasno da je u pitanju čuvena (ili zloglasna)
masovna manifestacija. Gradić se duplirao, putevi su zakrčeni automobilima sa prikolicama na kojima su čamci i
pešacima koji se kreću ka kampu gde večeras treba da budu neke svirke.

Mi ne spavamo u kampu, već nam je Ljuba sredio (najviše sa Vukom na umu) da otvorimo šator u Perućcu, daleko od 
buke kampa.

{% include component/img/horizontal.html file_name="20170722-01.jpg" %}
Polazimo ujutro ka brani. Mnoštvo ljudi, karnevalska atmosfera, hektolitri alkohola, desetine i desetine vezanih
čamaca uz obalu Drine stotinak metara nizvodno od hidroelektrane. Sunce prži, ljudi se guraju i probijajz kroz 
dim roštilja, muzika trešti iz nekoliko izvora, i ta konfuzija predugo traje. Vuk je odavno nervozan i jedva ga
obuzdavamo.

{% include component/img/full.html file_name="20170722-09.jpg" %}

Konačno, "parada debila", kako ju je Ljuba dobro nazvao, počinje. Gore baklje i dimne bombe, gruvaju snažne petarde i 
druga pirotehnika, višebojni dim ispunjava sloj vazduha iznad reke u sceni koja podseća na onu iz Kopoline
"Apokalipse danas". Čamci se spuštaju, sudaraju i okreću, a ljudi loču enormne količine alkohola.

{% include component/youtube/img_full.html id="cM6PYVVN55E" %}

{% include component/img/vertical.html file_name="20170722-06.jpg" %}
Mi smo srećom u potpuno drugačijem mehuru. Spuštamo se u nekoliko uvezanih čamaca kojima upravljaju mladi skiperi
rafting kluba iz Priboja i nosimo transparente sa porukama o zaštiti mladice. Tako uvezani se spuštamo brzim ali
pretežno mirnim tokom Drine sve do mosta kod Bajine Bašte, ključne tačke performansa. Tu, uzvodno od mosta,
razvijamo veliki transparent koji pluta na površini Drine iza čamaca, i poziramo fotografu na mostu.

{% include component/img/full.html file_name="20170722-14.jpg" %}

{% include component/img/horizontal.html file_name="20170722-17.jpg" %}
Posle mosta se razvezujemo, i svaki čamac kreće za sebe. Naš mladi skiper nam je priuštio malo adrenalina,
vodeći nas kroz bukove tamo gde ih je bilo. Vuk uživa, kupa se, prska, vesla...

Konačno stižemo na odredište, dugu plažu na kojoj se tiskaju desetine čamaca, a među njima vezujemo i naš i tu
napuštamo našeg skipera. A na obali, kao posle bitke. Ljudi obeznanjeni od sunca i alkohola, neki i dalje skaču
i divljaju, drugi leže u hladu, trećima medicinsko osoblje ukazuje pomoć...

Sve u svemu, drago mi je da smo bili, pre svega zbog društva u kom smo se spuštali. Ugođaj spusta pokvario je
dim baklji koji se osetio celim tokom, buka, limenke i flaše koje plutaju rekom... Bili, videli, naredne
možemo i da preskočimo.