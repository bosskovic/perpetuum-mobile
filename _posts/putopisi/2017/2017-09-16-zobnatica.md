---
slug:        "2017-zobnatica"
title:       "Zobnatica"
excerpt:     "i prijatan gradić Bačka Topola"
description: "Vuk je izrazio želju da se vozi vozom, pa nam je izbor pao na Zobnaticu - dovoljno je blizu, ima šta će mu tamo biti interesantno, a ni Ela ni ja nismo bili od osnovne škole..."
image: "/putopisi/2017-zobnatica/img/20170916-17.jpg"
videos: ["JyIO4WqBxts", "2EiTcFnpVtU", "vb3cP9cIrCA"]
photos:
  -
    key: 20170916-05.jpg
    title: Vuk se sprema da jaši
  -
    key: 20170916-09.jpg
    title: photo by Vuk
  -
    key: 20170916-12.jpg
    title: Nijedan gušter nije povređen prilikom snimanja ove scene
  -
    key: 20170916-13.jpg
    title: Nijedan gušter nije povređen prilikom snimanja ove scene
  -
    key: 20170916-15.jpg
    title: Jezero kod Bačke Topole
  -
    key: 20170916-16.jpg
    title: Jezero kod Bačke Topole
tags:
  - zobnatica
  - ergela
---

{% include component/img/horizontal.html file_name="20170916-01.jpg" %}
Kaže Vuk jedan dan, on bi da se vozi vozom, on se niiiikad nije vozio vozom. I nije, osim prethodna dva puta,
proletos i jesenas. Al' što da ne, umesto narednog vikenda da idemo u šetnju na Frušku goru, mogli bi da 
ukombinujemo neku vožnju vozom.

Do Karlovaca smo se već vozili, kao i do Čortanovačke šume. Dalje prema Sremu i Beogradu nema neko interesantno
mesto za izlet. Gledamo na drugu stranu, Subotica i Palić su daleko, pa pada odluka da idemo do Zobnatice.

{% include component/img/horizontal.html file_name="20170916-03.jpg" %}
Vožnja vozom do Bačke Topole bila je interesantna Vuku, i taman dovoljno duga da nije preduga. Iz Topole taksijem
idemo do Zobnatice, i odmah krećemo u obilazak štala i korala u kojima pasu i trčkaraju konji. Ali Vuku je,
pored hranjenja konja, sigurno
najinteresantniji deo bio jahanje na konju Lorku, sa instruktorkom škole jahanja.

{% include component/youtube/img_full.html id="JyIO4WqBxts" %}

{% include component/img/horizontal.html file_name="20170916-06.jpg" %}
Tamo su nas veoma lepo dočekali, i posle Vukovog jahanja, direktor škole (ako se ne varam) nas je proveo pored
okolnih štala, objasnio razliku između punokrvnih, polukrvnih i običnih konja, pričao o trkama i u svakom smislu
naš obilazak učinio sadržajnijim.

{% include component/youtube/img_full.html id="2EiTcFnpVtU" %}

{% include component/img/horizontal.html file_name="20170916-10.jpg" %}
Najbolji dani Zobnatice su izgleda prošli. Veliki hipodrom se retko koristi, tribine i okolni objekti propadaju,
a ergelu su od potpune propasti spasili Arapi koji su je kupili ili zakupili. Restoran i hotel su zatvoreni zbog 
renoviranja, a do jezera nije moguće izaći. Postalo je jasno da nećemo moći tamo da ispunimo dan kako sam
planirao.

{% include component/img/full.html file_name="20170916-12.jpg" %}

{% include component/img/horizontal.html file_name="20170916-15.jpg" %}
Nakon što smo Zobnaticu obišli uzduž i popreko, polazimo nekoliko kilometara dugom stazom uz asfaltni put prema
Topoli, a pored ogromne plantaže borovnica. Plantaža je ograđena kilometrima ograda i zaklonjena hladom od mrežica. Duž
leja su puzali nadničari, trebeći korov. Pretpostavljam da su i ove njive zajedno sa Zobnaticom došle u ruke Arapa. Samo
da nam se ne desi isto što i nekim afričkim zemljama - da imamo plodnu zemlju u vlasništvu stranaca na kojoj se uzgajaju 
luksuzni usevi (cash crops) za izvoz, a da se u zemlji ne proizvodi dovoljno hrane.

Neposredno pred Topolom, skrećemo prema jezeru i lepom, velikom izletištu na njegovoj obali. Pokošeni
travnjaci, uređene staze, ispravne česme, čist (i besplatan) javni wc, a sve to na obali lepog jezera, oivičenog
sa svih strana trskom iz koje izviruju drvene platforme sa pecaroškim kućicama.

{% include component/img/horizontal.html file_name="20170916-16.jpg" %}
Od jezera se do Topole dolazi kroz parkić koji se na njega naslanja, pa zatim lepim, širokim i ozelenjenim ulicama.
Slučajno se desilo da se naša poseta poklopila sa manifestacijom "Dani Topole". Na jednom od trgova se priprema
bina a okolo je vašarska atmosfera - slatkiši, džidža-bidže, spasonosna kafa za poneti i na Vukovo zadovoljstvo,
tramboline.

{% include component/youtube/img_full.html id="vb3cP9cIrCA" %}

Idemo polako ka centru gradića, gde smo ručali, savladali po veliki sladoled i ispratili prolazak velike maskirane
povorke dece - svi vrtići, škole, sportski i plesni klubovi, izviđači... u šarenim maskama, obučeni u narodne nošnje, 
sportske ili izviđačke uniforme.

{% include component/img/horizontal.html file_name="20170916-18.jpg" %}
Dan smo lepo ispunili, i na stanicu stigli desetak minuta pre voza. Sledeći put kad Vuk kaže da se "niiiikad nije
vozio vozom, verovatno ćemo do Subotice i Palića".