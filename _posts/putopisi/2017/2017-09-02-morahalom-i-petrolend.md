---
slug:        "2017-morahalom-i-petrolend"
title:       "Akvaparkovi Morahalom i Petrolend"
excerpt:     "dnevna doza tople vode, 'divljih reka', tobogana i mehurića koji masiraju"
description: "Bez obzira da li je vreme letnje žege ili ciče zime, blizu Novog Sada postoji par mesta gde je moguće zabaviti se i provesti dan brčkajući se u toploj vodi."
categories:  ['putopisi']
image: "/putopisi/2017-morahalom-i-petrolend/img/20170205_06.jpg"
videos: ["jYxhzlKPB2k", "zhgo5RzLmqo"]
photos:
  -
    key: 20170205_02.jpg
    title: Morahalom
  -
    key: 20170205_05.jpg
    title: Morahalom
  -
    key: 20170205_06.jpg
    title: Morahalom
  -
    key: 20170205_09.jpg
    title: Morahalom
  -
    key: 20170826-01.jpg
    title: Petrolend
  -
    key: 20170826-03.jpg
    title: Petrolend
  -
    key: 20170826-06.jpg
    title: Petrolend
  -
    key: 20170826-08.jpg
    title: Petrolend
tags:
  - akvapark
---

Ove godine smo prvi put bili u banji Morahalom, i akvaparku Petrolend, u oba više puta.

### Morahalom

Banja se nalazi u selu odmah posle mađarsko-vojvođanska granice. Najbrže se dolazi kada se sa autoputa siđe
na malogranični prelaz Bački Vinogradi (treba voditi računa o tome da on ne radi 24h).

{% include layout/content/img_horizontal.html file_name="20170205_02.jpg" %}
Kompleks banje je prilično velik, i sastoji se iz pokrivenog i otvorenog dela. U bazenima je termalna voda
različite temperature, od 20C do blizu 40C. U nekim je pročišćena, a u drugim "lekovita" (pretpostavljam),
masna crna voda koja liči na crni čaj, ili što kaže Vuk - na supu.

{% include layout/content/youtube.html id="jYxhzlKPB2k" %}

{% include layout/content/img_horizontal.html file_name="20170205_09.jpg" %}
Bazeni su osim po temperaturi, podeljeni i po nameni - plivački, lekoviti (smenjuju se bazenčići sa vodom
različite temperature kroz koje je potrebno naizmenično prolaziti), i konačno zabavni. U tom zabavnom (pokrivenom)
delu se nalaze dva velika tobogana (zabranjeni za malu decu), "divlja reka" (kružni bazen sa talasima), đakuzi
i masažni bazeni i dva dečija bazena sa toboganima za decu različitog uzrasta (jedan je za bebe, a drugi za malu
decu, i u oba je baš baš topla voda).

I u otvorenom delu se nalazi više različitih bazena: veliki bazen za plivanje, velik bazen u kom se krčka crna
mutna supa sa babama, i nekoliko bazena sa toboganima. U okviru banje se naleze i saune i masažeri, ali to se 
nešto posebno rezerviše. U pokrivenom delu je na raspolaganju restoran sa brzom hranom. Većina posetilaca je
(barem vikendom, kada smo mi uvek išli) iz Srbije, pa je i usluga okrenuta ka njima (nama) - meniji i oznake
na srpskom, kaucija za ključeve od svlačionica se prima u dinarima, a pretpostavljam da i zaposleni razumeju
neki minimum potreban za sporazumevanje.

{% include layout/content/img_horizontal.html file_name="20170205_05.jpg" %}
Sve u svemu, zgodno mesto za posetu, pogotovo zimi kada je ružno vreme i kada druge opcije nisu na raspolaganju.
Može se ići sa vrlo malim detetom, pošto je u dečijim bazenima voda dovoljno topla, kao i sa većom decom. Mi smo sada
baš u fazi kada Vuku dečiji bazeni nisu više toliko interesantni, a za tobogane je premali, pa nam preostaju samo
masažni bazeni i bazen sa talasima.

### Petrolend

Nalazi se na ledini na ulazu u Bački Petrovac, na putu iz Novog Sada. U pitanju je veliki akvapark,
u čijem kompleksu se nalazi dva bazena sa velikim toboganima, masažni bazen sa najtoplijom vodom,
bazen "divlja reka" (znatno veći nego u Morahalomu), bazen sa talasima i dečiji bazen.

{% include layout/content/youtube.html id="zhgo5RzLmqo" %}

{% include layout/content/img_horizontal.html file_name="20170826-01.jpg" %}
Za razliku od Morahaloma koji je banja (a ima i plivačke bazene), Petrolend je isključivo akvapark. Lepo je
uređen i organizovan, veoma čist (sanitarni delovi besprekorni), trava potšišana, i prilično je velik -
ima mnoštvo ležaljki u hladu od palmi od trske ili od razvučenih mrežica. Čini mi se da je dovoljno velik, da
bez obzira na gužvu nikad nije pretrpan. Eventualno gde gužva možda može da se oseti je u redovima na velikim
toboganima.

Dečiji tobogani se sastoje od platforme po kojoj i sa koje sa svih strana curi voda. Sa platforme vodi nekoliko
tobogana, svi prikladni za trogodišnjake, a dozvoljeno je i pratiocima da se spuštaju sa decom.

{% include layout/content/img_horizontal.html file_name="20170826-06.jpg" %}
Osim dečijih tobogana, nešto dalje postoje i dve (odvojene) platforme sa velikim toboganima. Na nekima je
dozvoljenom spuštati se sa detetom u krilu, na nekima nije.

Petrolend je zabavniji za decu, ali pošto je na otvorenom, bude im hladno dok se šetaju od bazena do bazena kada je
oblačno ili vetrovito. Ja sam Vuka sušio i umotavao u peškir na putu od atrakcije do atrakcije.