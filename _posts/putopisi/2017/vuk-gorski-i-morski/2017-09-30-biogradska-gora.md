---
slug:        "biogradska-gora"
title:       "Biogradska gora"
description: "Poteralo nas vreme sa primorja ali nas je na Bjelasici dočekala prelepa šarena jesen. Osim šetnje oko jezera, napravili smo i jednu dobru udarničku od Dolova do Šiških jezera."
excerpt:     "i šarena Bjelasica"
category:  2017-vuk-gorski-i-morski
parent_category: putopisi
image: "/2017-vuk-gorski-i-morski/biogradska-gora/img/20171001-11.jpg"
photos:
  -
    key: 20170930-01.jpg
    title: Sveti Stefan, Bečići, sveti Nikola, Budva
  -
    key: 20170930-02.jpg
    title: Lepo staro jezgro Cetinja
  -
    key: 20170930-03.jpg
    title: Reljefna karta Crne Gore u Biljardi
  -
    key: 20170930-04.jpg
    title: Reljefna karta Crne Gore u Biljardi - Rumija i Skadarsko jezero
  -
    key: 20170930-05.jpg
    title: Reljefna karta Crne Gore u Biljardi - Boka
  -
    key: 20170930-06.jpg
    title: Reljefna karta Crne Gore u Biljardi - Plavsko jezero, Visitor, Prokletije
  -
    key: 20170930-07.jpg
    title: Skadarsko jezero, Vranjina, Rumija, Ceklin sa puta Cetinje-Podgorica
  -
    key: 20170930-08.jpg
    title: Manastir Morača i Moračke planine u pozadini
  -
    key: 20170930-09.jpg
    title: Biogradsko jezero (taj balon je iskukao na recepciji)
  -
    key: 20170930-14.jpg
    title: Šetnja oko Biogradskog jezera
  -
    key: 20170930-16.jpg
    title: Šetnja oko Biogradskog jezera
  -
    key: 20170930-17.jpg
    title: Šetnja oko Biogradskog jezera
  -
    key: 20170930-18.jpg
    title: Bungalov kod Biogradskog jezera
  -
    key: 20171001-01.jpg
    title: Oran od ranog jutra, sat uopšte nisam morao da navijam
  -
    key: 20171001-02.jpg
    title: Katun Dolovi
  -
    key: 20171001-03.jpg
    title: Katun Dolovi
  -
    key: 20171001-05.jpg
    title: Padine Bjelasice, obojene u crveno žbunovima brusnica
  -
    key: 20171001-06.jpg
    title: Bjelasica
  -
    key: 20171001-07.jpg
    title: Maganik i Moračke planine sa Bjelasice
  -
    key: 20171001-08.jpg
    title: Bjelasica, izviruje Zekova glava
  -
    key: 20171001-09.jpg
    title: Bjelasica
  -
    key: 20171001-11.jpg
    title: Malo Šiško jezero
  -
    key: 20171001-12.jpg
    title: Ovce u Reljini
  -
    key: 20171001-13.jpg
    title: Široka panorama Malog Šiškog i Reljine
  -
    key: 20171001-14.jpg
    title: Krivi smet (levo) i Malo Šiško jezero
  -
    key: 20171001-15.jpg
    title: Reljina, Zekova glava (sa relejima) i Crna glava (levo)
  -
    key: 20171001-16.jpg
    title: Malo Šiško jezero
  -
    key: 20171001-17.jpg
    title: More brusnica
  -
    key: 20171001-19.jpg
    title: Neka lokva kod katuna Šiška
  -
    key: 20171001-20.jpg
    title: Šiško jezero
  -
    key: 20171001-21.jpg
    title: Šiško jezero
  -
    key: 20171001-22.jpg
    title: Krivi smet
  -
    key: 20171001-23.jpg
    title: Krivi smet i Crna lokva 
  -
    key: 20171001-24.jpg
    title: Domaće, zetske mandarine, dok zalihe traju 
  -
    key: 20171001-25.jpg
    title: Palješka gora, Žuber i Krivi smet sa Svatovskog groblja 
  -
    key: 20171001-26.jpg
    title: Svatovsko groblje; u Crnoj Gori je izgleda bio baksuz da se svatovi nekome sklone sa puta, što nije problem dok se ne sretnu dve svatovske povorke pa se pobiju; druga priča kaže da su zavejani na tom mestu 
  -
    key: 20171001-27.jpg
    title: Gusenica sa džemperom 
  -
    key: 20171001-28.jpg
    title: Buša pored table koja informiše posetioce o autohtonim sortama stoke 
  -
    key: 20171001-29.jpg
    title: Kokopeli na prozoru naše kućice 
  -
    key: 20171001-30.jpg
    title: Već smo par puta imali padavine sa kreveta tokom noći, pa se od tada obavezno ograđujemo 
  -
    key: 20171002-01.jpg
    title: Šetnja oko jezera 
  -
    key: 20171002-04.jpg
    title: Biogradsko jezero na najnižem nivou koji sam video 
  -
    key: 20171002-15.jpg
    title: Partizansko spomen groblje Grotulja u Podbišću 
  -
    key: 20171002-16.jpg
    title: Partizansko spomen groblje Grotulja u Podbišću 
  -
    key: 20171002-17.jpg
    title: Partizansko spomen groblje Grotulja u Podbišću 
videos: ["2ZbTzDBm1AI"]
tags:
  - cetinje
  - bjelasica
  - biogradsko jezero
  - šiško jezero

---

Vreme više nije za kupanje, a ako se ne kupamo, imamo previše praznog hoda, jer smo u okolini Sutomora sve 
istrošili. Bila je neka varijanta u opticaju da bazu premestimo u Herceg Novi pa da tamo kombinujemo kupanje
sa izletom do Trebinja, vožnjom brodićem i usponima na Orjen, ali prognoza za Herceg Novi za naredne dane je vrlo
vlažna. Zato krećemo nazad u planine.

{% include component/img/horizontal.html file_name="20170930-01.jpg" %}
Milina voziti jadranskom magistralom u jesen - puca pogled na more, nema gužvi, nema zadržavanja, osim na putu
od Budve ka Cetinju koji izgleda dobija još jednu traku i novi tunel.

{% include component/img/horizontal.html file_name="20170930-02.jpg" %}
Prošle godine smo Ela i ja prošli biciklom kroz Cetinje, i gradić mi se vrlo dopao, ima mnogo zelenila, lepu i 
veliku pešačku zonu kroz dobro očuvano staro gradsko jezgro i mnoštvo odlično obeleženih kulturno-istorijskih
spomenika. Tada smo ga detaljno obišli panoramski,
ali nismo imali vremena za muzeje. Ove godine Vuk je bio toliko uviđavan da smo obišli čak četiri muzeja: Biljardu,
istorijski, etnografski i muzej kralja Nikole. Bili su to brzinski obilasci, ali prošli smo sve.

Istorijske postavke su bogate i sadržajne, a rezidencije (Njegoša i kralja Nikole) raskošne. Zanimljivo je videti da čak
i u vrlo siromašnoj zemlji kao što je bila Crna Gora u XIX i do polovine XX veka, gospoda je uspevala da isisa
dovoljno iz naroda kako bi živela u blagostanju, na ravnoj nozi sa onom iz većih i bogatijih država. 

{% include component/youtube/img_full.html id="2ZbTzDBm1AI" %}

{% include component/img/horizontal.html file_name="20170930-03.jpg" %}
Jedan od najinteresantnijih "eksponata", bila mi je reljefne karte Crne Gore. Napravljena je za vojne potrebe pre nešto 
više od sto godina, tokom austrougarske okupacije Cetinja u I svetskom ratu. Dugo sam kružio oko karte i proučavao
dobro poznate planine, ali iz nove perspektive. Odlična je za globalni pregled grbavosti i naboranosti Crne Gore ali
karta je ipak niske rezolucije, da tako kažem, i namučio sam se da razaznam pojedine planine.

{% include component/img/full.html file_name="20170930-07.jpg" %}

{% include component/img/horizontal.html file_name="20170930-08.jpg" %}
Put do Podgorice je proleteo, sa lepim pogledima ka Ceklinu, Rumiji i Skadarskom jezeru. Na izlasku iz Podgorice
smo videli da su radovi na autoputu poodmakli. Iznad Morače se pravi jedan od najvećih mostova, tj. sa najvišim
stubovima koje sam video. Vožnja kroz Platije i do Biogradskog jezera mi je veoma prijala - vrlo malo saobraćaja,
a prelepi pogledi.

### Šetnja oko Biogradskog jezera

{% include component/img/horizontal.html file_name="20170930-09.jpg" %}
Odmah po dolasku na Biogradsko jezero, napravili smo dugu šetnju oko jezera. Ili bar onoga što je od njega ostalo,
pošto je gotovo skroz presušilo. Kažu da je to normalno za ovo doba godine. Ali zato je deo šetnje preko
Biogradske rijeke bio interesantan kao i uvek - bujna prašuma, gljive na sve strane, zeljaste biljke sa ogromnim
listovima i dugački drveni mostići koji vode preko netaknutog šumskog poda...

{% include component/img/horizontal.html file_name="20170930-18.jpg" %}
Smestili smo se u jednom od bungalova, možda baš u onom u kom smo spavali pre dve godine. Pošto je vreme bilo lepo,
a i nije nam se žurilo kući, rešio sam da ostanemo tu par dana i krenuo da improvizujem planove. Ne računajući
jezero na kom sam bio 5-6 puta, preko Bjelasice sam prešao samo jednom, pre deset godina biciklom. Od tada sam
upamtio makadam koji se penje od jezera ka katunu Dolovi kao lepo trasiran i u solidnom stanju. Dozvolio sam
da mi radnica NP podrži taj optimizam i odlučio da sutra izađemo kolima do Dolova, i onda tamo da pravimo neki
krug.

### Katun Dolovi - Malo Šiško jezero - Šiško jezero - Svatovsko groblje

{% include component/img/horizontal.html file_name="20171001-01.jpg" %}
Makadam uglavnom jeste solidan, ali ima baš nezgodnih delova, i neću tu više voziti gradskim automobilom. Stigli smo 
nekako do katuna Dolovi, ali sam usput odvalio deo oplate koja štiti karoseriju od dole. Fiksirao sam je žicama dok je 
Vuk zabavljao domaćine u katunu, i zatim smo krenuli u šetnju.
Nadao sam se da ćemo uspeti više da izađemo i time smanjimo visinu na koju moramo da se peške popnemo, ali
nisam hteo skroz da uništim auto, i to nam je na šetnju dodalo stotinak metara visinske razlike i nekoliko 
kilometara pride.

{% include component/img/full.html file_name="20171001-03.jpg" %}

Išli smo putem koji mi je od ranije poznat, od Dolova ka Svatovskom groblju, a zatim grebenom u pravcu Zekove
glave. Bjelasicu sam tada upamtio kao ne naročito interesantnu planinu - dugi, goli, travom obrasli grebeni,
ograđeni drugim obližnjim, grebenima koji blokiraju vidik. Prilično sam pogrešio, možda zato što sam bio
s' pogrešne strane planine.

{% include component/img/horizontal.html file_name="20171001-05.jpg" %}
Dan je bio prohladan, "šareno" sunčan sa povremenim naletima vetra - pravi jesenji. I pejsaži su bili isti takvi.
Tamo gde ima šume, pogotovo na većoj visini, već se zažutela, a padine pod borovnicama i brusnicama bile su
tamno crvene. Na trenutke su izgledale kao ksenoflora neke druge planete.

{% include component/img/full.html file_name="20171001-13.jpg" %}

{% include component/img/horizontal.html file_name="20171001-17.jpg" %}
Ali najbolji deo počeo je kada smo se odvojili sa puta kojim sam išao pre 10 godina, tj. izbili na greben, i 
krenuli da se spuštamo ka Malom Šiškom jezeru. Ta istočna strana je nekako razuđenija, interesantnija oku.
Krenuli smo da se spuštamo malim grebenom koji deli doline jezera i Reljine, i odatle smo odlično videli
Crnu glavu i Zekovu glavu. A sve obojeno toplim nijansama žute i crvene. Spuštajući se tim malim grebenom,
prošli smo jezero i krenuli direktno ka katunu Šiška, a usput smo prešli preko padina gusto obraslim
brusnicama, plameno crvenim kao da gore.

{% include component/img/full.html file_name="20171001-23.jpg" %}

Izgubili smo dosta visine, ali nagrada je bila konstantni pogled na interesantne kamene formacije Krivog smeta,
nešto što kao da je izašlo iz starog kaubojca.

{% include component/img/horizontal.html file_name="20171001-21.jpg" %}
Prošli smo pored Šiškog jezera (velikog), i počeli da dobijamo nazad visinu. U međuvremenu su se nakupili
gužvasti beli oblaci, pa smo imali šarenilo i dole i gore. Krug smo zatvorili izlaskom na Svatovsko groblje nakon
dugog uspona, i preostalo je još samo da se spustimo nekoliko kilometara nazad do Dolova.

Vrlo, vrlo lepa i prijatna šetnja. Vuk je mnogo hodao, ali manje nego inače, a i šetnja je bila udarnička, pa sam
ga danas puno nosio. Za oko 5 sati smo prešli oko 13.5km i ukupno oko 540m uspona. 

### Ponovo Biogradsko jezero i povratak

{% include component/img/horizontal.html file_name="20171002-01.jpg" %}
Sutradan smo krenuli u šetnju prema katunu Goleš, od kog je moguće izaći na nekoliko golih vrhova sa kojih bi trebalo lepo
da se vidi jezero. Jutro je bilo prelepo, sunčano. Od kada smo došli, sami smo bili u bungalovima, a ovako rano ujutro,
i još radni dan, bili smo potpuno sami na jezeru. Kosi zraci sunca koji se probijaju kroz krošnje i tanke pramičke koji
isparavaju iz zemlje, i odbijaju se o površinu jezera. Miris vlažne šume, zemlje, blagi miris mulja koji se suši. Potpuna 
tišina koju jedino remeti Vukov glas koji odzvanja jezerom. Uzalud ga utišavam i objašnjavam da ne viče u šumi. Sreli
smo vevericu, to ga je obradovalo i bio je tih i šaputao je neko vreme, ali to nije potrajalo.

{% include component/img/horizontal.html file_name="20171002-08.jpg" %}
Brzo sam video da Vuk nije danas u elementu za šetanje, već posle par kilometara po ravnom, a pre nego što smo trebali
da se odvojimo ka katunu, već je kukao da se umorio i tražio da ga nosim. Baš mi se išlo do tih vidikovaca, ali nisam
hteo da ga maltretiram, pa sam odustao, i umesto toga produžio šetnju oko jezera i pustio ga da radi šta hoće i trči
gde hoće. 

{% include component/img/horizontal.html file_name="20171002-15.jpg" %}
Oko 12 smo stigli do kućice, popakovali se i pošli ka Novom Sadu. Najbliži automehaničar je u Podbišću, blizu Mojkovca, i tu smo
zastali da nam dobro fiksira odvaljenu oplatu, a usput sam obišao partizansko spomen groblje Grotulja.

Do Novog Sada smo išli preko Čačka i novog, delimično završenog auto puta. Deo od Užica do Čačka je dosadan, kao i deo
ibarske magistrale od mesta do kog postoji auto put pa do Beograda, ali, sve ukupno sa stajanjima na granici i nekoliko
stajanja na mestima gde su radovi na putu, od Mojkovca do Novog Sada nam je trebalo malo manje od sedam sati. A izbegli
smo onaj loš put preko Maljena, mačvanska sela, Srem i Frušku goru, deonice koje me uvek dotuku na kraju.