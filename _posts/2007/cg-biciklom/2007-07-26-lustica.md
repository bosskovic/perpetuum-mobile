---
slug:        "lustica"
title:       "Vožnja sa pogledom na more"
description: "krug oko Luštice, crkva Sv. Luke u Gošićima, kraj puta preko Grblja do Budve"
excerpt:     "Teško noć potisnula je prelepa Luštica, mirišljava, sa usponima i spustovima koji su taman po meri, i sa 
              vidicima sa kojima malo šta može da se meri. Obilazim poslednji bitan lokalitet koji sam imao u planu, 
              i kao što sam i odlučio prethodne noći, spuštam se niz Grbalj do Budve i kupujem autobusku kartu. 
              Tako sam došao do kraja puta koji me je dobrim delom odredio i obeležio - video sam šta i koliko mogu i
              za šta sam sposoban. Već 'iza krivine' su me čekale neke druge prekretnice i lomovi, i to sve zajedno čini 
              jednu od bitnih vododelnica u mom životu u odnosu na koju delim vreme na 'pre' i 'posle'."
categories:  ['2007-cg-biciklom']
photos:
  -
    key: 142.jpg
    title: Moj šator ispred austrougarske tvrđave na Luštici
  -
    key: 143.jpg
    title: Pogled sa tvrđave ka rtu Oštro (Prevlaka)
  -
    key: 144.jpg
    title: Pogled sa tvrđave ka rtu Oštro (Prevlaka)
  -
    key: 145.jpg
    title: Pogled sa tvrđave ka Herceg Novom
  -
    key: 146.jpg
    title: Luštica, ulaz u Boku
  -
    key: 147.jpg
    title: Austrougarska tvrđava, Luštica
  -
    key: 150.jpg
    title: Uvala Mirišta i tvrđava Arza
  -
    key: 151.jpg
    title: Lastavica (Mamula) i rt Oštro
  -
    key: 153.jpg
    title: Gumno u Radovićima
  -
    key: 154.jpg
    title: Crkva Sv. Luke u Gošićima
  -
    key: 155.jpg
    title: Crkva Sv. Luke u Gošićima
  -
    key: 156.jpg
    title: Crkva Sv. Luke u Gošićima
  -
    key: 157.jpg
    title: Kakrc sa brda Sv. Luke u Gošićima
  -
    key: 158.jpg
    title: Put za tvrđavu Đurđev grad kod Budve
  -
    key: 159.jpg
    title: Tvrđava Đurđev grad u blizini Budve
  -
    key: 160.jpg
    title: Budva, stari grad
  -
    key: 161.jpg
    title: Budva, stari grad

file_name:
  header_img: "img/151.jpg"
  
---

{% include layout/content/img_horizontal.html file_name="142.jpg" %}
Ujutro nemam mnogo izbora, budim se čim sunce počne da prži po šatoru. Napolju me dočekuje prelep pogled prema Herceg 
Novom. Obilazim karaulu sa koje se osim Herceg Novog lepo vide i Mamula i rt Oštro. Pakujem se i polazim dalje.

Luštica je fenomenalna. Severna obala je stešnjena između mora i strmih padina dok je ostatak ograđen strmim liticama 
bez jednostavnog pristupa moru. To znači da je masovnom turizmu nezanimljivo sve što je iza Krašića, što će reći 
prelepa stara kamena naselje, ogromni maslinjaci i vinogradi, nasadi palmi i četinara...

{% include layout/content/img_horizontal.html file_name="146.jpg" %}
Konfiguracija terena je otprilike kao na Fruškoj gori, s tim što je nagrada za svaki uspon prelep pogled ka moru, ka 
Mamuli, Žanjicu, Gospi, Arzi, Mirištu... Raspitujem se kod retkih meštana na koje nailazim da li je moguće kupiti kuću 
u ovom kraju. Kažu do nedavno se moglo naći za bud zašto (baš zbog pomenutog nedostatka prilaza moru, problemima sa 
snabdevanjem vodom i slabom strujom) dok su u poslednje vreme sve razgrabili Rusi i Englezi, pa su i cene jako skočile.

Završavajući krug poluostrvom, vozim iznad zaliva Trašte i uskoro prolazim kroz Radoviće, najveće mesto na Luštici. Tu 
se odvajam za Gošiće, gde se nalazi crkva svetog Luke.
 
{% capture story %}
<p>Prema predanju, moj najdalji poznati predak po muškoj liniji, Ban Vladimir Ilijan, živeo je u Župi Grbalj početkom XIII 
veka. Zanimljivo je da se u kraju koji je bio pod njegovom upravom nalazi pomenuta crkva svetog Luke na Luštici kao i 
ona u Kotoru i da su obe sazidane grubo u tom periodu, i da je sveti Luka zaštitnik svih potomaka banovog sina Nikše.</p>
{% endcapture %}

{% include layout/post/side_story.html story=story title="Ban Vladimir" %}

{% include layout/content/img_horizontal.html file_name="155.jpg" %}
Nebitno da li ju je sazidao moj predak ili ne, crkva je na lepom i zanimljivom mestu, na samom vrhu špicastog brda, 
ušuškana čempresima i sa fenomenalnim pogledom na tivatski zaliv.
{% include time_machine.html text="Sasvim sigurno nije, kasnije sam čitao da je u pitanju jedna od najstarijih crkava na čitavom području, čak iz kasne antike." %}

Krećem na poslednju etapu svog puta, napuštam Lušticu i po najvećem suncu se uključujem na neprijatan i vrlo prometan 
put Tivat - Budva. Na domak Budve skrećem na bočni puteljak i pravim pauzu obilazeći Đurđev grad, srednjevekovnu 
tvrđavu koja se nalazi iznad rta Mogren.
 
### Povratak

{% include layout/content/img_horizontal.html file_name="160.jpg" %}
Za pola sata sam u Budvi, sa autobuskom kartom u džepu. Javljam se mojima i devojci da sam do jutra u Novom Sadu i 
vozam se obalom mora čekajući polazak busa. Na stanici bez problema rasklapam bicikl i pakujem ga u bunker autobusa. 
Pošto je bus malo kasnio, zbog žurbe nisam stigao da ga fiksiram gurtnama za cevi u bunkeru. Vozač obećava da će mi 
otvoriti na prvoj pauzi.

Zaista, na putu za Kolašin bus staje kod nekog motela. Putnici se rastrčavaju do restorana i wc-a, a ja se natežem sa 
gurtnama u odeljku za prtljag. Taman kada sam sve lepo našpanovao, još samo da je zakačim i fiksiram, kuka mi isklizne 
iz ruke, obleti oko cevi i žestoko me razvali tik ispod oka.

I tako, na kraju puta koji sam toliko dugo želeo i planirao, sedim u busu, gledam u noć sa ledenom limenkom 
prislonjenom na hematom koji će mi do jutra zatvoriti oko i upaljenim palcem koji se širi koliko god mu patika 
dozvoljava i previše sam umoran da svarim sve što mi se dogodilo i ne slutim šta me još čeka. 

<span class="caption text-muted pull-right">Tekst napisan u proleće 2010.</span>