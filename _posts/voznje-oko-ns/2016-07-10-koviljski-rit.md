---
slug:        "koviljski-rit"
title:       Koviljski rit
excerpt:     "dolmom od Šangaja i makadamom kroz rit"
description: "Vožnja do Kovilja je obično jedan od boljih kandidata za počinjanje sezone - 40-50km po ravnom, van saobraćaja, sa strane rit i barske ptice a u Kovilju desetine gnezda na banderama sa rodama u njima."
categories:  ['voznje-oko-ns']

image: "/voznje-oko-ns/koviljski-rit/img/20160710-04.jpg"

tags:
  - kovilj
  - arkanj

photos:
  -
    key: 20120103-01.jpg
    title: Vožnja peščanim plažama uz Koviljski rit (3. I 2012.)
  -
    key: 20120103-02.jpg
    title: Vožnja peščanim plažama uz Koviljski rit
  -
    key: 20120103-03.jpg
    title: Nema mosta...
  -
    key: 20120103-04.jpg
    title: Nema mosta...
  -
    key: 20120103-04.jpg
    title: Koviljska ilovača i lekovito blato (3. I 2012.)
  -
    key: 20160710-01.jpg
    title: Spreman za vožnju (10. VIII 2016.)
  -
    key: 20160710-02.jpg
    title: Spreman za vožnju
  -
    key: 20160710-03.jpg
    title: Koviljski rit uz dolmu
  -
    key: 20160710-04.jpg
    title: Tikvara
  -
    key: 20160710-05.jpg
    title: Tikvara
  -
    key: 20160710-06.jpg
    title: Tikvara
  -
    key: 20160710-07.jpg
    title: Tikvara
  -
    key: 20160710-08.jpg
    title: Tikvara
show_date: false
  
---

Vožnja do Kovilja je obično jedan od boljih kandidata za počinjanje sezone - 50-70km po ravnom, van saobraćaja, sa 
strane rit i barske ptice a u Kovilju desetine gnezda na banderama sa rodama u njima.

{% include separator.html %}
{% include layout/content/id.html id="20120103" %}
### Koviljska ilovača i lekovito blato  

3\. januar 2012.  
NS - Šangaj - Subić - Kozjak - Jamina - Šlajz - Kovilj - Arkanj (Kraj sveta) - dolmom nazad   
Ela, Marko  
  
{% include layout/content/img_full.html file_name="20120103-04.jpg" %}

{% include layout/content/img_horizontal.html file_name="20120103-01.jpg" %}
Vožnja kojom smo počeli biciklističku sezonu 2012-e, i Elina i moja prva veća vožnja van grada. Pošto je bio nizak vodostaj
Dunava, iskoristili smo priliku da probamo da prođemo kroz rit što je više moguće, pa smo sa dolme sišli već kod Subića,
i probijali se negde putevima, negde preko peščanih plaža, obišli Dobrovaču i Jaminu, pa uz Patrijaršijsku Tonju zašli
do Šlajza s' leđa. Ovo je retko kad moguće uraditi leti, zbog visokog vodostaja, podivljalih žbunova kupina i još divljijih
komaraca.

Kod Šlajza smo naišli na srušen most preko bare - što je bila naša jedina veza sa Koviljem, alternativa je bila da se vraćamo
kilometrima unazad po istom teškom terenu kojim smo i došli. Srećom, u jednoj od kućica na ostrvcu u Šlajzu našli smo
pecaroša koji je bio voljan da nas sve sa bajsevima prebaci preko.

Od Kovilja smo se provozali još do Arkanja i srušene Čarde na kraj sveta, i do Novog Sada se vratili dolmom. Maksimalno 
iskorišćen zimski dan, oko 65km za sedam i po sati.


{% include separator.html %}
{% include layout/content/id.html id="20160710" %}
### Vožnja sa kumom  

10\. jul 2016.  
NS - Šangaj - dolma - makadamom kroz rit - Kovilj - Tikvara - istim putem nazad   
Ana, Ela, Vuk, Marko  
  
{% include layout/content/img_full.html file_name="20160710-04.jpg" %}

{% include layout/content/img_vertical.html file_name="20160710-01.jpg" %}
Za kraj jula smo planirali odlazak na more, i planirali smo da ponesemo i bicikle. Ova vožnja je trebalo da bude prva
blaga kondiciona priprema za to putešestvije.

Dan je bio jedan u nizu sličnih u vrelom julskom talasu, i ideja je bila da krenemo rano i da pre najveće žege zađemo u 
rit i potreažimo neku peščanu plažicu, po mogućstvu u hladu. 
 
Sunce je pržilo već od ranog jutra. Sa dolme smo sišli u rit makadamom nešto posle crpne stanice. Na žalost, Dunav je bio 
suviše visok, do same šume, i sav pesak je bio pod vodom. U ritu nije bilo ni daška vetra, iz makadama je isijavala vrelina
sunca a iz rastinja je izbijala vlaga. Hlad je nudio zaklon od sunca ali i društvo rojeva komaraca.

{% include layout/content/img_horizontal.html file_name="20160710-08.jpg" %}
Vratili smo se nazad na dolmu, bez planiranog kupanja, i po najvećoj vrućini stigli do Kovilja i Tikvare, i tu našli lep
hlad za odmor. U povratku smo se počastili sladoledom u centru Kovilja.

Adekvatna priprema za usijale vožnje u CG primorju.