---
slug:        "fruska-gora-2012"
title:       "Vožnje po Fruškoj gori 2012"
description: "šaroliko i raznovrsno, po asfaltu, snegu, blatu, kroz šumu, u odličnom društvu..."
excerpt:     "Jedna od najboljih sezona za vožnje po FG - vozili smo u najrazličitijim usovima i obišli niz interesantnih mesta u odličnom društvu."
categories:  ['voznje-oko-ns']
videos: ['cAHoSyFdUwc', 'mKCPtfReY9M']
image: "/voznje-oko-ns/fruska-gora-2012/img/20120225-0.jpg"

tags:
  - erdevik
  - jezero šidina
  - jezero moharač
  - jezero bruje
  - manastir đipša
  - rohalj baze

photos:
  -
    key: 20120225-0.jpg
    title: Kod spomenika na Iriškom vencu (25. II 2012.)
  -
    key: 20120225-2.jpg
    title: Led i labudovi na Štrandu
  -
    key: 20120225-3.jpg
    title: Led i labudovi na Štrandu
  -
    key: 20120225-4.jpg
    title: Led i labudovi na Štrandu
  -
    key: 20120225-5.jpg
    title: Partizanski put - istok, po snegu (25. II 2012.)
  -
    key: 20120304-1.jpg
    title: Uspon ka Navipovim vinogradima (4. III 2012.)
  -
    key: 20120304-2.jpg
    title: Lekovito blato (4. III 2012.)
  -
    key: 20120307-0.jpg
    title: Negde iznad Gornjih Provalija (7. III 2012.)
  -
    key: 20120307-2.jpg
    title: Popovica - Provalije (7. III 2012.)
  -
    key: 20120317-0.jpg
    title: Grebenski put između Starog majdana i Grgurevačkog čota (17. III 2012.)
  -
    key: 20120317-1.jpg
    title: Kod vile Ravne
  -
    key: 20120317-2.jpg
    title: Begečka skela
  -
    key: 20120317-3.jpg
    title: Vila Ravne (17. III 2012.)
  -
    key: 20120401-000.jpg
    title: Iriški venac (1. IV 2012.)
  -
    key: 20120401-001.jpg
    title: Iriški venac
  -
    key: 20120401-002.jpg
    title: Spust ka Novom Hopovu
  -
    key: 20120401-003.jpg
    title: Spust ka Novom Hopovu
  -
    key: 20120401-004.jpg
    title: Između Starog i Novog Hopova
  -
    key: 20120401-005.jpg
    title: Izvor u blizini Starog Hopova
  -
    key: 20120401-006.jpg
    title: Uspon ka Partizanskom putu
  -
    key: 20120401-007.jpg
    title: Hopovo - Pletena anta kroz šumu (1. IV 2012.)
  -
    key: 20120407-000.jpg
    title: Niz puža u Kamenički park (7. IV 2012.)
  -
    key: 20120407-001.jpg
    title: U blizini Sviloškog vodopada
  -
    key: 20120407-002.jpg
    title: Pauza kod Grgurevačke pećine
  -
    key: 20120407-004.jpg
    title: Odmor na Pavlasovom čotu
  -
    key: 20120407-005.jpg
    title: Odmor na Pavlasovom čotu
  -
    key: 20120407-006.jpg
    title: Partizanski put - zapad (7. IV 2012.)
  -
    key: 20120512-01.jpg
    title: Iločka tvrđava sa mosta (12. V 2012.)
  -
    key: 20120512-02.jpg
    title: Crkva sv. Ivana Kapistranskog
  -
    key: 20120512-04.jpg
    title: Rit ispod Iločke tvrđave, iza njega Dunav i preko Bačka Palanka
  -
    key: 20120512-08.jpg
    title: Grb Ujlakija (?) unutar zidina Iločke tvrđave
  -
    key: 20120512-09.jpg
    title: Jezero Šidina
  -
    key: 20120512-11.jpg
    title: Jezero Šidina, do vrha puno posle nedavnih kiša
  -
    key: 20120512-12.jpg
    title: Jezero Šidina, kupanjac
  -
    key: 20120512-15.jpg
    title: Put za Vorovo
  -
    key: 20120512-17.jpg
    title: Put za Vorovo
  -
    key: 20120512-18.jpg
    title: Može biciklom i preko ograde
  -
    key: 20120512-19.jpg
    title: Može biciklom i preko ograde
  -
    key: 20120512-20.jpg
    title: Spomenik italijanskim partizanima poginulim na Sremskom frontu
  -
    key: 20120512-22.jpg
    title: Bazen pored izvora iznad jezera Bruje (stara banja)
  -
    key: 20120512-23.jpg
    title: Erdevičko jezero (Bruje)
  -
    key: 20120512-25.jpg
    title: Jezero Moharač
  -
    key: 20120512-30.jpg
    title: Jezero Moharač
  -
    key: 20120512-33.jpg
    title: Jezero Moharač
  -
    key: 20120512-35.jpg
    title: Fruška gora u blizini Rohalj baze
  -
    key: 20120512-37.jpg
    title: Stari majdan
  -
    key: 20120512-38.jpg
    title: Ilok i erdevička jezera (12. V 2012.)
  -
    key: 20120609-medjes.jpg
    title: Vožnja do Šatrinačkog jezera (9. VI 2012.)
  -
    key: 20120830-01.jpg
    title: Obilazak potencijalnih lokacija za plac u okolini Starih Ledinaca (30. VIII 2012.)
  -
    key: 20120830-03.jpg
    title: Stari Ledinci
  -
    key: 20120830-13.jpg
    title: Tlocrt earthship-a (prizemni nivo)
  -
    key: 20120830-14.jpg
    title: Tlocrt earthship-a (podrum/ostava za hranu)
  -
    key: 20120830-15.jpg
    title: Earthship iz profila
  -
    key: 20120830-21.jpg
    title: Earthship iz profila

---

Ova godina je odlično počela što se tiče vožnji po okolini, poslednja takva godina za nas za duže vreme. U 2009-oj sam bio
u najboljoj formi ikad za vožnju bicikla, sa lakoćom sam vozio po bespućima Crne Gore, prolazio i tamo gde se može i gde
se ne može proći, ali cena toga je bila da sam uvek bio sam, jer malo je onih koji su fizički spremni za tako nešto i u tome 
uživaju. Polovinom 2010-e mi je konačno prekipelo i nisam više hteo da vozim sam. 

Otprilike u to vreme sam počeo da se družim više sa ekipom biologa, i tada je krenula fenomenalna serija planinarenja po
planinama Srbije, Crne Gore, Bosne, Hrvatske... 2011-e skoro da uopšte nisam seo na bicikl izvan grada. Krajem te godine
Ela kupuje mtb, i već od najranijih dana januara 2012-e počinjemo da vozimo po okolini skoro svakog vikenda i najčešće nam
se pridružuje još nekoliko bajkera, tako da vozimo u odličnom društvu.

2012-e prelazim sa faksa na posao sa manje fleksibilnim radnim vremenom, selimo se i počinjemo niz radova na potkrovlju
koji su trajali i trajali, i bajs mi je bio u podrumu praktično do 2015-e...


{% include separator.html %}
{% include layout/content/id.html id="20120225" %}
### Partizanski put - istok, po snegu

25\. februar 2012.  
NS - Banstol - Venac - NS     
Ela, Marko

{% include layout/content/youtube.html id="cAHoSyFdUwc" %}

{% include layout/content/img_horizontal.html file_name="20120225-0.jpg" %}
Dok se Novi Sad gušio u smogu i magli, na Fruškoj gori je bio lep sunčan dan, topao iako je u šumi još bilo snega. 
Provozali smo se istočnim delom Partizanskog puta, i napravili pauzu za vreo čaj iz termosa kod spomenika na Iriškom vencu. 
Spust ka Paragovu je bio nešto hladniji.


{% include separator.html %}
{% include layout/content/id.html id="20120304" %}
### Lekovito blato

4\. mart 2012.  
NS - Karagača - Alibegovac - Širine - Bukovac - NS  
Ela, Marko

{% include layout/content/img_full.html file_name="20120304-1.jpg" %}

Krenuli smo da spojimo lepo i korisno, da iskoristimo dan i malo usput obiđemo vikend-zone u okolini Novog Sada. U to vreme
smo se još zanosili idejom da ćemo praviti earthship, pa nam je zato značilo da pogledamo kakvi su prilazi, infrastruktura, itd,
i nađemo potencijalni plac.

Većinom smo vozili asfaltom i makadamom gde je bilo moguće, ali na malom usponu ka Navipovim vinogradima (Širina) upali smo
u strašno blato koje je hranio sneg koji se još topio. Uh, kako je Ela bila ljuta :-).

Sve u svemu, super što su Alibegovac, Karagača i okolna vikend-naselja tako blizu NS, ali suviše su izložena buci sa magistralnih
puteva. Padine koje gledaju ka NS, takođe gledaju ka putu za Rumu, opterećenom kamionima i vozilima, dok kontra padina gleda ka
Bukovcu i dalje ka starom putu za Beograd. Ako se u toku dana toliko čula buka, noću je sigurno gore.


{% include separator.html %}
{% include layout/content/id.html id="20120307" %}
### Popovica - Provalije

7\. mart 2012.  
NS - Popovica - Popovičko jezero - Provalije - Bocke - NS  
Ela, Marko

{% include layout/content/img_full.html file_name="20120307-0.jpg" %}

Dan pred osmi mart, popodne posle posla smo krenuli da se provozamo do Popovice i naberemo visibabe i ljubičice mamama. 
Od Popovice smo se spustili do jezera, i od jezera ka Provalijama. Fina vožnja i odličan kandidat za kratke krugove asfaltom
sa malom nenapornom deonicom kroz šumu.


{% include separator.html %}
{% include layout/content/id.html id="20120317" %}
### Vila Ravne

17\. mart 2012.  
NS - Čerević - Testera - Stari majdan - Popov čot - Ravne - Sviloš - Koruška - Banoštor - Begeč - NS  
Bojan, Damjan, Mikloš, Maćaš, Milan, Ela, Marko

{% include layout/content/img_full.html file_name="20120317-0.jpg" %}

{% include layout/content/img_horizontal.html file_name="20120317-1.jpg" %}
Vožnju do Čerevića magistralnim putem smo progutali kao nužno zlo, da bi na miru uživali u jednom od lepših uspona na FG.
Od Čerevića smo krenuli pustim asfaltom ka Testeri i Andrevlju, i pre Andrevlja se odvojili na makadam za stari kamenolom -
Stari majdan, prošli kroz kamenolom i izašli na grebenski put koji vodi na jug ka Grgurevačkom čotu. Od čota smo nastavili
Partizanskim putem do odvajanja za vilu Ravne.

{% include layout/content/img_horizontal.html file_name="20120317-2.jpg" %}
Vila Ravne je bila igračka nekadašnjih glavešina KPJ. Tu bi dolazili da pucaju u ograđenu divljač, piju i razmatraju kako da unaprede položaj 
radnog naroda SFRJ, ili bar 2 od te 3 stvari. Objekat koji poslednjih decenija propada je na lepom mestu u šumi, i gleda 
na livadu na kojoj je hranilište i pojilište za jelene. Od Partizanskog puta do vile Ravne vodi polu-makadam/polu-letnji put,
ali zato od vile prema Svilošu ide uzani put od betonskih ploča koji vijuga kroz prelepu šumu - sigurno jedan najlepših 
spustova na FG.

Vožnju smo završili spustivši se do Banoštora preko Sviloša i Koruške, tu prešli skelom u Begeč i do NS vozili nasipom.
Usput smo na kratko zastali kod Sviloškog vodopada.


{% include separator.html %}
{% include layout/content/id.html id="20120401" %}
### Hopovo - Pletena anta kroz šumu

1\. april 2012.  
NS - Čerević - Testera - Stari majdan - Popov čot - Ravne - Sviloš - Koruška - Banoštor - Begeč - NS  
Acketa, Mikloš, Maćaš, Ela, Marko

{% include layout/content/img_full.html file_name="20120401-004.jpg" %}

{% include layout/content/img_horizontal.html file_name="20120401-000.jpg" %}
Neobična vožnja na granici između poslednjih dahova zime i proleća koje je uveliko počinjalo. Oko Iriškog venca je još 
bilo snega koji je doneo poslednji hladni talas, dok je južnom podnožju oko Hopova već sve pupilo i listalo. 
Spust do Novog Hopova je bio zabavan, oko Starog Hopova blato i kaljuga standardni za ovo
doba godine dok je uspon nazad ka bilu FG bio ok. Odatle smo nastavili kroz šumu do TV releja i odatle se spustili do 
Glavice.

Fina šumska vožnja, sigurno nešto preko pola van asfalta, prva Elina te vrste.


{% include separator.html %}
{% include layout/content/id.html id="20120407" %}
### Partizanski put - zapad

7\. april 2012.  
NS - Kamenica - Koruška - Sviloš - Čotovi - Partizanski put - Brankovac - Dubčekov put - Manstir Beočin - NS  
Dajana, Vlada, Mića, Mikloš, Maćaš, Ela, Marko

{% include layout/content/img_full.html file_name="20120407-001.jpg" %}

{% include layout/content/img_horizontal.html file_name="20120407-003.jpg" %}
Najlakši asfaltni uspon na FG je onaj do prevoja Čotovi, na putu Sviloš - Ležimir. Ali do njega treba voziti nešto preko
dvadeset kilometara od NS sremskom stranom. Srećom, tog dana nije bilo mnogo saobraćaja. Od Čotova na istok put nastavlja
lagano da se penje, i prolazi pored Grgurevačke pećine, Jabuke (partizansko spomen-groblje), Letenke, sve dok se ne popne
do najviše tačke FG - Crvenog čota. Odatle manje-više ide ravno ili blago nizbrdo do Brankovca.

Od Brankovca smo se spustili makadamom do manastira Beočin (Dubčekov put), i krug zatvorili vožnjom do NS preko Beočin Sela,
Beočina i magistralnog puta do Kameničkog parka.


{% include separator.html %}
{% include layout/content/id.html id="20120512" %}
### Ilok i erdevička jezera

12\. maj 2012.  
NS - Bačka Palanka - Ilok - Šidina - Vorovo - Ljuba - Erdevičko jezero - Erdevik - Moharač - Vizić - Đipša - Partizanski put - 
Popov čot - Stari majdan - Čerević - NS  
Mića, Milan, Ela, Marko

{% include layout/content/youtube.html id="mKCPtfReY9M" %}

Ovo je bila jedna od onih "epskih" vožnji, kada se za kratko vreme svašta vidi, obiđe i svašta interesantno izdešava.

{% include layout/content/img_horizontal.html file_name="20120512-01.jpg" %}
Vožnju smo počeli magistralnim putem za Bačku Palanku, i fino smo je odvalili, ako se dobro sećam bili smo tamo za 
oko sat i po. Prešli smo preko Dunava i graničnog prelaza u Ilok, i tu napravili pauzu dok smo obilazili okolinu 
tvrđave. Iz Iloka smo se popeli na Principovac, ponovo prešli granicu i spustili se do Sotskog jezera (Šidina).

{% include layout/content/img_horizontal.html file_name="20120512-11.jpg" %}
Jezero je bilo do vrha puno mlake čiste vode, izazov kom je bilo teško odoleti, pa smo i tu napravili jednu dužu pauzu za
kupanje.

Dalji plan je bio da nastavimo ka druga dva erdevička jezera, i tu ima dve varijante koje sam ranije obično upražnjavao -
nazad na Principovac, preko granice u Hrvatsku, pa sto metara dalje do drugog prelaza (Ljuba), opet preko granice pa asfaltom
do Ljube i dalje Erdevika. Druga varijanta je da se zaobiđu granični prelazi makadomom koji ide prema Ljubi uz ogradu oko 
lovišta Vorovo.

{% include layout/content/img_horizontal.html file_name="20120512-19.jpg" %}
Ovaj put smo se odlučili za treću varijantu - da probamo da prođemo kroz samo lovište, pa dokle stignemo. Obišli smo jezero
sa severne strane, i nastavili da pratimo put koji ide uz potok Šidina koji hrani jezero. Taj nas je put odveo u dugačak 
proplanak obrastao gustom travom, sa obe strane ograđen šumom. Trava je gotovo progutala i sam put, od kog su ostala vidljiva
samo dva kolska traga. Sa proplanka smo ušli u šumu koja je i dalje mirisala na sremuš - u maju! Krivudavi put nas je doveo
do ograde koju smo preskočili i nastavili ka selu Ljuba.

{% include layout/content/img_horizontal.html file_name="20120512-20.jpg" %}
U Ljubi smo kratko zastali kod spomenika italijanskim partizanima poginulim na sremskom frontu i krenuli ka Erdevičkom jezeru
(Bruje), ali opet na malo drugačiji način. Do sada sam uvek išao do jezera tako što bih od Erdevika ili Ljube (zavisno od toga 
iz kog smera dolazim) došao asfaltom do banje Erdevik, pa bih odatle pratio asfalt oko jezera. Ovaj put smo probali (i uspeli)
da mu priđemo s' leđa - u Ljubi smo skrenuli na letnji put koji nas je doveo do šumarka i u njemu do dugog i zabavnog šumskog
spusta sve do bazenčića iznad jezera Bruje (stara banja). U njemu je voda bila grozna i ustajala, pa smo brzo produžili do
jezera, i tamo napravili još jednu pauzu za kupanje.

Od jezera Bruje smo se spustili u Erdevik, lepo mesto u podnožju FG, i odatle nastavili nazad ka planini i trećem jezeru u
okolini Erdevika.

{% include layout/content/img_horizontal.html file_name="20120512-33.jpg" %}
Jezero Moharač je jedno od najvećih jezera u podnožju Fruške gore, i takođe jedno od lepših. Njegov donji kraj opkoljen
je njivama, voćnjacima i retkim vikendicama, dok je gornji ušuškan u šumu i šaš. Put uz jezero je uglavnom ok, dok letnji
put koji ga veže sa selom Vizić na fruškogorskom bilu ume da bude vrlo drndav (traktori ga uzmuljaju dok je zemlja vlažna, i 
onda se ta hrapava podloga stegne ko kamen kada sine sunce). Ali ovaj put nismo ni vozili do samog Vizića, već smo neposredno pre sela skrenuli
na neki zaobilazni puteljak koji nas je proveo pored manastira Đipša.

U Đipši smo sreli monahinju koja nam je u kratkom razgovoru prosula čudnu mešavinu patrijarhalne mizoginije, sujeverja, crne 
magije i životnih saveta u duhu narodne mudrosti. Šteta što se ne sećam više dovoljno dobro da mogu da citiram ili parafraziram.

{% include layout/content/img_horizontal.html file_name="20120512-37.jpg" %}
Od Đipše smo išli "standardnim" putem bez izmišljanja i improvizacije - asfaltom Partizanskog puta preko Rohalj baze do 
Grgurevačkog čota, i tu smo se spustili kroz Stari majdan do Čerevića i niz Dunav do Novog Sada.

Ukupno oko 130km za oko 12 sati i bogato ispunjen dan.


{% include separator.html %}
{% include layout/content/id.html id="20120609" %}
### Vožnja do Šatrinačkog jezera (Međeš)

9\. jun 2012.  
NS - Banstol - Krušedol - Međeš - Neradin - Grgeteg - Remeta - Stražilovo - Karlovci - Novi Sad  
Ela, Marko

{% include layout/content/img_horizontal.html file_name="20120609-medjes.jpg" %}
Vožnja do jezera Međeš preko starog puta za Beograd i Krušedola. Vreme je bilo kilavo, pa se nismo zadržavali na jezeru,
već smo se vratili preko Neradina i Grgetega, pa se od manastira Grgeteg uključili na makadam ka manastiru Velika Remeta,
ali nismo išli do samog manastira, već smo makadamom izbili na Partizanski put i odatle se kroz šumu spustili do Stražilova.
U NS smo se vratili preko Karlovaca.


{% include separator.html %}
{% include layout/content/id.html id="20120830" %}
### Traženje placa oko Starih Ledinaca

30\. avgust 2012.  
NS - Novi Ledinci - grebenom do Starih Ledinaca
Ela, Marko

{% include layout/content/img_full.html file_name="20120830-01.jpg" %}
Ove godine smo dosta vremena posvetili traženju kompromisne lokacije na Fruškoj gori za naš nesuđeni earthship - neko mesto
koje je dovoljno blizu NS za svakodnevno putovanje tamo-nazad a da je dovoljno ušuškano i zaštićeno od buke, koje ima 
uslove za visok nivo energetske samoodrživosti, povoljnu ekspoziciju (za pasivno zagrevanje i uzgajanje povrća), da su 
placevi dovoljno veliki, i naravno da su u zoni u kojoj cene nisu astronomske.

{% include layout/content/img_horizontal.html file_name="20120830-21.jpg" %}
Puno zahteva koje nije lako ispuniti, ali našli smo nekoliko ozbiljnih kandidata u okolini Starih Ledinaca, dovoljno ozbiljnih
da sam počeo da radim neke skice projekata, da računam insolaciju, količinu padavina, itd... Na kraju ništa nije bilo od te
cele priče, ni od lokacije ni od ideje za izgradnju earthship-a (došli smo do zaključka da tako nešto nije baš najpogodnije za 
našu klimu).  

Ako nekog interesuje, ovde može da pogleda neke od analiza koje sam tada pravio:

<ul>
  <li>{% include pdf.html path="/voznje-oko-ns/fruska-gora-2012/lokacije-ledinci.pdf" title="analiza lokacija oko Starih Ledinaca" %}</li>
  <li>{% include pdf.html path="/voznje-oko-ns/fruska-gora-2012/earthship-materijal.pdf" title="analiza materijala i troškova za izgradnju Earthship-a" %}</li>
  <li>{% include pdf.html path="/voznje-oko-ns/fruska-gora-2012/obnovljivi-izvori-energije.pdf" title="analiza mogućnosti korišćnja vode i energije iz obnovljivih izvora" %}</li>
</ul>