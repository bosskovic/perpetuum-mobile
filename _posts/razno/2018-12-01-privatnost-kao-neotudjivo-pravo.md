---
slug:         "privatnost-kao-neotudjivo-pravo"
layout:       oprema
title:        "Pravo na privatnost je neotuđivo pravo"
excerpt:      ""
animation:
  url: /assets/img/animated/anonymous.gif
  width: 200
  height: 200
categories: ['razno']
published: false
---

Dugačak i opsežan članak, ali i tema je važna. Koga mrzi da čita ili je jako zauzet, evo poente:

- privatnost --> dobra
- praćenje --> loše

### "Ako ništa ne kriješ, nemaš čega da se plašiš"

Ovaj citat se često pominje u vezi sa Jozef Gebelsom (<a class="external" href="https://en.wikipedia.org/wiki/Joseph_Goebbels">naci ministar propagande</a>) ili 
kao moto sveprisutne države iz Orvelove "Osamdeset i četvrte". Ali to izvrće situaciju naglavačke (i to ne slučajno), jer 

<blockquote>teret dokaza je uvek na onima koji tvrde da su autoritet i
dominacija nužni; oni moraju da demonstriraju, sa moćnim dokazima, da je taj zaključak tačan 
(<a class="external" href="https://chomsky.info/19961223/">Noam Chomsky</a>)</blockquote> 

Ako pojedinac ima pravo na privatnost, onda je nebitno da li ima nešto da krije ili ne. To pravo ne sme biti ograničeno 
ili suspendovano na samovoljan, netransparentan i neregulisan način.

<blockquote>Tvrditi da te ne interesuje pravo na privatnost jer nemaš ništa da kriješ je isto kao reći da te baš briga 
za pravo na slobodu govora jer nemaš ništa da kažeš. (<a class="external" href="https://www.reddit.com/r/IAmA/comments/36ru89/just_days_left_to_kill_mass_surveillance_under/crglgh2/">Edward Snowden</a>)
</blockquote>

#### Privatnost kao prirodno ljudsko pravo

Pravo na privatnost je isto kao pravo na slobodu govora, mišljenja, izražavanja, okupljanja... jedno od osnovnih, neotuđivih,
prirodnih ljudskih prava. To znači da se ta prava ne propisuju/uskraćuju zakonom, već ona pripadaju ljudima sama po sebi.


<blockquote>Na žalost, pravo na privatnost je apstraktan koncept i ljudi se zabrinu tek kada njihova privatnost nestane"
(<a class="external" href="https://en.wikipedia.org/wiki/Nothing_to_hide_argument#Effect_on_privacy_protection">Viseu, et al.</a>)</blockquote> 

1948\. godine u Ujedinjenim Nacijama je donesena Univerzalna deklaracija o ljudskim pravima. Deklaracija je manjkava i
razvodnjena tako da bude prihvatljiva zapadnim imperijama koje su u tom trenutku još držale u kolonijalnom statusu skoro
celu Afriku i veći deo Azije i Okeanije, i Jugoslavija je uz još nekoliko zemalja istočnog bloka zbog toga bila
uzdržana prilikom glasanja. Ipak, deklaracija je usvojena i pravo na privatnost se eksplicitno navodi u 12. članu:

<blockquote>Niko na sme biti izvrgnut samovoljnom mešanju u njegov privatan život, porodicu, dom ili prepisku, niti napadima na 
njegovu čast i ugled. Svako ima pravo na zaštitu zakona protiv ovakvog mešanja ili napada. 
(<a class="external" href="http://www.unhcr.rs/media/Opsta%20deklaracija%20o%20ljudskim%20pravima%20(1948).pdf">Opšta deklaracija o ljudskim pravima (1948)</a>)</blockquote>

Deklaracija je donesena pre više od sedamdeset godina, pa u njoj nisu ni mogli biti eksplicitno navedeni svi vidovi 
elektronskog praćenja, ali njen duh je jasan. 

Pravo na privatnost je tesno povezano sa drugim ljudskim pravima:

- **sloboda govora** - pojedinac kada je svestan mogućnosti da ga prate/posmatraju, ukoliko ne želi da dođe u situaciju da
ima probleme zbog zameranja vlastima/institucijama sklon je podvrgavanju autocenzuri, izbegavanju određenih tema, 
ograničavanju radoznalosti i intelektualnog razvoja u okviru onoga što se percepira kao od vlasti sankcionisana bezbedna zona.

- **sloboda okupljanja** - ukoliko je sigurnost u anonimnost pojedinca unutar grupe upitna (zbog praćenja kamerama, putem
signala mobilnih telefona i sl.), pojedinci će se teže opredeljivati da ostvare pravo na slobodno okupljanje radi protesta

<blockquote>Upitajte se: u bilo kom trenutku u istoriji, ko najviše trpi zbog neopravdanog nadgledanja? To nisu 
privilegovani, već oni ugroženi. Svrha praćenja nije bezbednost, već moć. Suština je u kontroli. 
(<a class="external" href="https://twitter.com/snowden/status/653705501381947393">Edward Snowden</a>)
</blockquote>

<blockquote>Naravno, niko nije mogao znati da li ga u ovom ili onom trenutku nadziru ili ne. Koliko se često, ili po kom
sistemu, Policija misli uključivala na pojedinačne kanale moglo se samo nagađati. Čak je bilo moguće i to da ona 
neprekidno nadzire svakoga. No u svakom slučaju, mogla se uključivati na svačiji kanal kad god zaželi. Moralo se 
živeti - i živelo se, po navici koja je prerasla u instinkt - pretpostavljajući da se svaki zvuk čuo i, sem u mraku, 
svaki pokret video. (<a class="external" href="http://svetlost.org/podaci/orvelova1984.pdf">Džordž Orvel, 1984</a>)
</blockquote>

### "Ali ja stvarno ništa ne krijem, pa me to ni ne ugrožava"

Hm, da li je baš tako?

<blockquote>Dajte mi šest rečenica koje je napisao najpošteniji čovek i naći ću u njima nešto zbog čega će biti obešen. 
(<a class="external" href="https://en.wikiquote.org/wiki/Cardinal_Richelieu">Kardinal Rišelje</a>)</blockquote>

Danas, zahvaljujući modernoj tehnologiji, o svakom se pojedincu prikuplja ogromna količina 
podataka, koje je onda moguće podvrgnuti analizi (<a class="external" href="https://en.wikipedia.org/wiki/Data_mining">data mining</a>) 
i izvlačiti raznovrsne zaključke (tačne ili netačne). Interesovanja, sklonosti, navike, obrasci kretanja, porodica, krug 
prijatelja i poznanika, politička ubeđenja, verska ili seksualna opredeljenja... i to onda u jednom trenutku može 
da se iskoristi i zloupotrebi protiv pojedinca. Sa dovoljno dostupnih podataka, moguće je čak i predviđanje njegovog ponašanja.

Sve ovo do sada je bilo dosta uopšteno. Probaću sada da dam nekoliko mogućih scenarija, ko je taj ko prikuplja i koristi
informacije i šta potencijalno može sa njima.

- **benevolentna država** koja prikuplja podatke o svojim građanima kako bi unapredila svoje službe i usluge; podaci su
anonimizirani ili se tako tretiraju (tj. koriste se samo grupno i na takav način da se pojedinci ne identifikuju), služe
na primer za praćenje gustine i zagušenja saobraćaja, trendova zdravstvenog stanja stanovnika, povećanje bezbednosti i smanjenje kriminala...
Država preuzima kontrolom nad moćnim mehanizmom, i potrebna je slepa vera ili ogromna i dosledna transparentnost i kontrola da ta
moć ne bude zloupotrebljena. Ukoliko se podaci ne pohranjuju u anonimiziranom obliku, kroz zlonamernost ili 
nekompetentnost pojedinaca ti podaci mogu da procure i tako budu zloupotrebljeni. U slučaju političko/društvene promene
i dolaska na vlast neke malevolentne države, svi ti podaci postaju joj dostupni za obračun sa stvarnim i umišljenim
protivnicima.

- **pragmatična država** koja efikasno prikuplja i obrađuje podatke, modelira pojedince i njihovo ponašanje i spram toga
usklađuje svoj odnos prema njima. Proces obrade podataka i donošenja zaključaka nosi veliku moć i odgovornost (bez obzira
da li je zaključak tačan, iskonstruisan iz zlonamerno ili nestručno odabranog podskupa podataka ili prosto nenamerno pogrešan). 
AI algoritam kaže da imaš psihopatske sklonosti - odvedu te i zatvore, imaš neke nasledne 
genetske poremećaje - kandidat si za eutanaziju ili sterilizaciju (za opšte dobro nacije, naravno), itd. Ovo poslednje 
(<a class="external" href="https://en.wikipedia.org/wiki/Eugenics">eugeneika</a>) je najdrastičnije upražnjavano u Trećem 
Rajhu, ali i mnoge druge zemlje su se bavile time sve do 60-ih godina prošlog veka.

- **autoritarna država** javno prati kretanje i aktivnosti svojih građana i putem suptilnih pritisaka (defamacija,
uznemiravanje, pretnje otkrivanjem kompromitujućih podataka ili gubitkom posla, sudsko-pravni pritisci i konstruisani 
procesi...) otežava svaki vid otpora, protesta, istupanja ili okupljanja.

- **malevolentna država** koristi prikupljene podatke radi targetiranja i fizičkog uklanjanja neželjenih segmenata populacije.


Država može da se kreće gore-dole na ovom spektru a podaci stoje na serverima i čekaju da budu upotrebljeni.

Ali praćenje nije samo u domenu države, zapravo, u tome prednjače privatne kompanije, da li po nalogu / uz saglasnost 
države, ili iz sopstvenih interesa.


- **kompanija 1** prikuplja/koristi anonimizirane podatke o prometu u prodavnici ili na sajtu, o interesovanju 
i ponašanju korisnika, u cilju poboljšanja usluge ili optimizacije profita

- **kompanija 2** prikuplja individualizovane podatke (uz eksplicitan ili implicitan pristanak korisnika), kako bi mogla 
da se korisniku obraća na individualizovan način i nudi mu sadržaje u skladu sa njegovim prethodno pokazanim ponašanjem

- **kompanija 3** prikuplja individualizovane podatke (bez pristanka korisnika) i kreira "<a class="external" href="https://en.wikipedia.org/wiki/Digital_footprint">shadow profile</a>".
<a class="external" href="https://www.techopedia.com/definition/29453/facebook-shadow-profile">Facebook</a> i 
<a class="external" href="https://lifehacker.com/google-knows-even-more-about-you-than-facebook-1825508058">Google</a> to
rutinski rade kako za korisnike koji imaju kreirane naloge na tim mrežama, tako i za one koji su na bilo koji način povezani
sa korisnicima (na primer tako što su spomenuti, učestvuju u konverzacijama, itd) bez obzira da li imaju kreirane naloge.
Kompanije imaju različite pristupe obezbeđivanju prikupljenih podataka, i dešavalo se u prošlosti da kompletne baze 
podataka ili njihovi delovi procure (Yahoo, Facebook...).

- **kompanija 4** trguje i deli sa drugim kompanijama individualizovane podatke i u savezu sa njima postaje deo još opsežnije
i bolje pokrivene mreže za praćenja

- **kompanija 5** trguje podacima o pojedincima, na primer poslodavac može da kupi statistike online ponašanja zaposlenog 
ili kandidata za posao: šta, koliko i u koje vreme posećuje; takođe može da diskriminiše zaposlene po bilo kom pitanju

- **osiguravajuća društva** u teoriji osiguravaju od potencijalnih nepredviđenih situacija tako što rizik ravnomerno ili 
relativno ravnomerno razdeljuju na broj ljudi mnogo veći od broja kojima će se osigurana situacija desiti; ali ako imaju 
mnogo podataka te situacije postaje lakše predvideti, na primer zdravstveno stanje (iz centralne baze zdravstva), 
zdravstvene rizike (na osnovu hobija, ponašanja, stresnih situacija), itd, pa mogu da otežaju ili odbiju osiguranje 
ljudima kojima je potrebno

Prikupljeni podaci mogu da se koriste za manipulativne reklamne kampanje (na primer algoritam sazna za smrtni slučaj u
porodici, rođenje deteta, venčanje ili identifikuje neki drugi krupan životni događaj, i odmah krene da bombarduje i 
uvaljuje). Kompanije mogu da se kreću kroz navedene stadiume, kao i da sarađuju (dobrovoljno ili prisilno) sa državom.

Pored država i kompanija, tu su naravno i zloćudni pojedinci (unutar državne/kompanijske administracije ili izvan nje) 
koji podatke do kojih dođu mogu da iskoriste za:

- krađu identiteta
- ucenu
- diskriminaciju
- uznemiravanje

<br>  

#### Ponašanje pojedinca u javnom i intimnom prostoru

Izlaskom na javno mesto, pojedinac se izlaže na uvid javnosti, pa shodno tome i sa tom svešću koriguje i reguliše svoje 
ponašanje. Privatnost je pravo na kontrolu te izloženosti, pravo na privatno korišćenje prostora, na donošenje
odluke ko ima pristup ličnim informacijama.

Sa svim implementiranim mehanizmima praćenja, Internet postaje javni prostor, dok ga pojedinci psihološki doživljavaju
kao intimni, jer svoje uređaje mogu da koriste dok se fizički nalaze na tim intimnim, privatnim mestima. Zato, ako nisu
svesni ili zabrinuti zbog praćenja, ponašaju se slobodnije nego na javnim prostorima, bez obzira što se to ponašanje
jednako lako (ili lakše) prati i beleži. S' druge strane, na pojedincima koji su svesni praćenja je snažan pritisak da svoje
ponašanje koriguju, da izbegavaju "nezgodne" teme i sajtove, da paze šta čitaju, gledaju, posećuju, sa kim se druže i 
komuniciraju...

### Privatnost na Internetu

Sve do sada rečeno može biti uopšteno na sve vidove praćenja i nadgledanja (kamere za praćenje, mobilna i fiksna 
telefonija, plaćanje kreditnim karticama...). U daljem tekstu ću se usredsrediti na mehanizme praćenja na Internetu, i 
kako zaštititi ili povećati privatnost. Tema je opsežna, pa ovo nije niti može biti sveobuhvatan pregled.

Računarske mreže pružaju različite vidove komunikacije, među njima: elektronsku poštu, instant poruke i surfovanje na 
internetu i korišćenje web aplikacija. Ta komunikacija nije direktna (kao na primer kada dva sagovornika razgovaraju uživo)
već ima niz posrednika. Poruka od ishodišta do odredišta mora da prođe više čvorova, i svaki od njih potencijalno može 
biti kompromitovan:

čovek -> uređaj -> os -> app -> protocol -> router -> ISP -> ... -> server -> app(s)  

Primer nekoliko čestih scenaria:

- smart phone -> android -> facebook app -> click na link -> https -> ... -> facebook server -> ... ... -> facebook app
- pc -> windows -> ms outlook -> provera email-a -> pop3 -> ... -> mail server -> ... ... -> ms outlook

Pojašnjenje pojedinih "čvorova":

- **čovek** - nekad je najlakše doći do poverljivih ili osetljivih informacija lažno se predstavljajući (kao osoba/institucija 
od autoriteta ili kao neko za koga žrtva misli da ima pravo na pristup informacijama); taj metod psihološke manipulacije
se zove <a class="external" href="https://en.wikipedia.org/wiki/Social_engineering_(security)">social engineering</a>. 
Alternativni pristup je ponuditi korisniku platformu i motiv da sam učini dostupnim informacije o sebi, na primer putem
socijalnih mreža.

- **uređaji** mogu biti računari, tableti, pametni telefoni... Uređaji ili neke njihove komponente mogu imati fabrički 
ugrađen <a class="external" href="https://en.wikipedia.org/wiki/Hardware_backdoor">hardware backdoor</a>, tj. kompujterski
kod koji se nalazi unutar čipova i tipično je izvan pristupa korisniku uključujući antivirusne programe. Taj kod se 
izvršava nezavisno od korisnika, može da ima pristup sadržaju računara, drugim komponentama kao što su kamera i mikrofon,
i mogu prikupljene podatke da šalju preko mreže.

- **operativni sistem** je skup programa i rutina odgovornih za kontrolu i upravljanje uređajima i računarskim komponentama.
Neki od najpoznatijih operativnih sistema su Windows, MacOs, FreeBSD i razne distribucije Linux-a (Ubuntu, Debian, Fedora...)
i svi imaju brojne verzije. Na mobilnim telefonima su najčešći Android i iOS. 
Operativni sistemi imaju različit pristup
bezbednosti, i potencijalne manjkavosti u implementaciji ili neotklonjene greške mogu da omoguće neovlašćen pristup 
računaru i njegovim resursima. Pored toga, moguće je da nepažnjom korisnika na računaru budu instalirani zloćudni programi
(spyware, malware) koji rade u pozadini bez znanja korisnika i mogu trećim licima dati pristup računaru i njegovom sadržaju.
Neki operativni sistemi su podložniji i pogodniji za širenje ovakvih zloćudnih programa. Prednost open source operativnih
sistema je što je pristup njihovom kodu dostupan svima, pa je stoga u njemu teško namerno sakriti neke zloćudne delove,
problemi u bezbednosti se brže uočavaju i brže rešavaju i otklanjaju.  

- **aplikacija** tj. program koji se koristi za komunikaciju je najčešće web browser, email client ili instant messenger.
Glavni "posao" te aplikacije je da preko mreže putem odgovarajućeg protokola pošalje zahtev (poruku). Kao i sve aplikacije,
i ove mogu sadržati namerne ili nenamerne propuste koji se mogu zloupotrebiti da bi se dobio neovlašćen pristup (na primer
kompletnoj istoriji posećenih stranica). Kao i kod operativnih sistema, po pravilu su open source aplikacije sa širokom 
bazom najbezbednije.

- **protokol** je sistem pravila koji omogućava komunikaciju ili slanje informacija između uređaja. Za različite namene
(www, elektronska pošta, deljenje fajlova...) koriste se različiti protokoli, a ono što je za svrhu ovog teksta bitno 
jeste da nisu svi protokoli jednako bezbedni. Na primer Hypertext Transfer Protocol (HTTP) koji je bio široko korišćen
na www-u (tj. "u web browserima") a i danas je pristuan, šalje podatke u čitljivom obliku. To znači da je sadržaj poruke
koja je presretnuta na bilo kojoj tački između ishodišta i odredišta potpuno čitljiv i dostupan. Unapređenje ovog protokola
došlo je u obliku HTTPS protokola, koji sve zahteve (poruke) šalje enkriptovane, pa čak i ako se presretnu, one su 
neupotrebljive svima osim onog kome su namenjene. 

- **put od klijenta do servera** - poruka od korisnika do servera putuje preko mrežne kartice i lokalnog rutera (koji mogu 
biti kompromitovani na prethodno objašnjen način), čvorišta internet provajdera, više raznih (lokalnih ili regionalnih) među-čvorišta, pa sve do lokalne mreže
na kojoj se nalazi server (računar čije usluge korisnik traži). Poslata poruka može biti presretnuta na svakoj navedenoj
međustanici, a najugroženije su wi-fi mreže sa otvorenim pristupom. Slanje enkriptovanih poruka (na primer putem HTTPS 
protokola) daje sigurnost da je poruka čitljiva samo na odredištu, ali kod kompromitovanih mreža je problem to što su
podložne takozvanom <a class="external" href="https://en.wikipedia.org/wiki/Man-in-the-middle_attack">Man-in-the-middle 
attack-u</a>. Ukratko i uprošćeno, u pitanju je situacija kada se između ishodišta i odredišta umetne čvor koji se
ishodištu predstavlja kao odredište a odredištu kao ishodištu i zapravo funkcioniše kao pasivni ili aktivni posrednik, tj.
ili samo prosleđuje i beleži svu komunikaciju ili manipuliše (menja) poruke koje prenosi.

- **server** je računar na kom se nalazi aplikacija koja treba da obradi zahtev koji joj je poslat i da pripremi i pošalje
odgovor. Ovi računari pate od sličnih pretnji kao i korisnički računari: njima ima pristup administrativno osoblje koje 
može biti izmanipulisano da taj pristup daju nekome kome ne bi trebalo, korišćeni hardware može da ima ugrađene 
backdoor-ove, operativni sistem može da bude nebezbedan ili neažuriran.

- **serverska aplikacije** su programi koji se izvršavaju. Na primer, kada na server stigne korisnikov zahtev za pojedinu 
facebook stranicu, njega primi webserver koji ga prosledi php pretprocesoru koji ga interpretira, komunicira sa lokalnom
ili udaljenom bazom podataka, sastavlja odgovor i šalje ga nazad korisniku. Unutar odgovora može da se nalazi kod koji 
će se izvršiti unutar aplikacije na korisnikovom računaru. Svaki od ovih među-koraka može predstavljati slabu tačku u 
pogledu bezbednosti i dešavalo se na primer da procure sadržaji kompletnih baza, nezavisno od komunikacije na relaciji
korisnik-server.

( --> zanimljiv članak: <a class="external" href="https://labs.rs/sr/nevidljiva-infrastruktura-uzbudljiv-zivot-internet-paketa/">Nevidljiva infrastruktura: Uzbudljiv život internet paketa</a>)

Sve ovo zvuči kao mnogo paranoje ili zapleta iz krimi filmova. Evo zato jedan scenario sa razumno bezbednim 
okolnostima:

- vešt i svestan korisnik kojeg nije lako prevariti da sam ustupi osetljive podatke
- računar sa uređajima bez ugrađenih backdoor-ova
- bezbedan operativni sistem bez malware/spyware programa
- bezbedan i ažuran web browser
- enkriptovan protokol (https)
- enkriptovana mreža (znači nešto što nije open wi-fi)
- nekompromitovan internet provajder i svi među čvorovi
- odredišni server koji nije kompromitovan od strane trećih lica 

Ako unutar takvog konteksta otvorim web browser i prijavim se na facebook, facebook će naravno biti svestan komunikacije
koju sam inicirao; takođe, u svom odgovoru poslaće HTTP cookie, mali fajl koji će biti pohranjen na mom računaru. Ako dalje
posetim bilo koji sajt koji u sebi ima ugrađene facebook dugmiće, komentare i slično, unutar mog
browsera će se izvršiti kod koji će proveriti pomenuti cookie, prepoznati me kao facebook korisnika i kontaktirati 
facebook. Time će facebook biti obavešten o mom kretanju na delovima interneta koji imaju ugrađene facebook skriptove
(prema jednom <a class="external" href="https://labs.rs/sr/nevidljiva-infrastruktura-onlajn-pratioci/">istraživanju</a> 
iz juna 2015, od 50 najposećenijih sajtova u Srbiji, 46% je imalo u sebi ugrađene neke od Facebook-ovih cookie-a).

<p class="muted">Facebook je ovde dat samo kao primer i nije najgori. To mesto verovatno pripada Google-u sa njihovim pretraživačem, 
gmail-om, gmaps-o, android-om, youtube-om, google docs-om, drive-om, hangout-om, analytics-om adsens-om... Oni se ne ustručavaju,
a ni ne kriju (ko je čitao sitna slova pri kreiranju naloga) da o svojim korisnicima prikupljaju i čuvaju ogromne količine
podataka. To šta google zna o svakome od nas je - jezivo...</p>  

Ovo gore je jedan vrlo nesofisticiran primer, jedan od najprimitivnijih načina praćenja gde ja kao korisnik sam sebe 
identifikujem facebook-u i omogućim im da me prate. Napredniji način je prepoznavanje korisnika na osnovu meta podataka
koje šalje uz svaki zahtev.

#### Meta podaci

Meta podaci su informacije o informaciji. Na primer, ako je informacija digitalna fotografija, meta podaci su širina, 
visina, datum, otvor blende, ekspozicija, itd... Ako je informacija zahtev koji kaže "daj mi sadržaj stranice 
www.facebook.com/pera-peric/", neki od meta podataka koji se šalju uz zahtev su:

- moja IP adresa, tj. javna adresa preko koje sam vidljiv na internetu, najčešće adresa provajdera koju deli više 
korisnika; na osnovu IP adrese je lako zaključiti iz kog regiona, države ili grada dolazi zahtev
- operativni sistem i verzija
- tip i verzija web browser-a
- neka od podešavanja web browser-a (na primer jezička)
- rezolucija ekrana
- prethodna stranica/stranice na kojim je korisnik bio
- ...

Ovi specifični meta podaci kada se kombinuju mogu sa velikom sigurnošću da identifikuju korisnika. Za takvog korisnika je
moguće napraviti takozvani "shadow profile", u kom se beleže njegovo ponašanje i navike. Posao može da olakša sam 
korisnik kada se iz tog okruženja prijavi na neku web aplikaciju i napravi direktnu vezu između kreiranog profila i 
specifične kombinacije meta podataka. 

I dalje zvuči kao paranoja ili naučna fantastika? Primer kakve sve intimne detalje o životu, kretanju i komunikaciji je 
grupa stručnjaka uspela da sazna i zaključi samo na osnovu log-a posećenih stranica u toku dva meseca se može pročitati 
<a class="external" href="https://labs.rs/sr/istorija-pretrage-interneta/">ovde</a>. 

Meta podaci se nalaze u zaglavlju zahteva koji se šalje, i dok sadržaj može biti enkriptovan, zaglavlje je čitljivo i 
dostupno tokom celog puta poruke od čvora do čvora. Obično se ovi podaci osim na odredišnom serveru kratkoročno ili 
dugoročno čuvaju kod internet provajdera (u Srbiji 12 meseci). O zadržavanju podataka o komunikacija u Srbiji može se više pročitati na sajtu
<a class="external" href="https://labs.rs/sr/zadrzavanje-podataka-o-komunikaciji-u-srbiji/">ovde</a>.












Google


In his 2005 study, the industry analyst John Battelle describes Google as a ‘database of intentions’, ‘a massive 
clickstream database of desires, needs, wants, and preferences that can be discovered, subpoenaed, archived, tracked, 
and exploited for all sorts of ends’.
http://networkcultures.org/query/wp-content/uploads/sites/4/2014/06/1.Kylie_Jarrett.pdf 




IOT


Izvori:

- <a class="external" href="https://chomsky.info/19961223/">On Anarchism, Noam Chomsky interviewed by Tom Lane, ZNet, December 23, 1996</a>
- <a class="external" href="https://www.reddit.com/r/IAmA/comments/36ru89/just_days_left_to_kill_mass_surveillance_under/crglgh2/">reddit: Edward Snowden i Jameel Jaffer</a>
- <a class="external" href="https://en.wikipedia.org/wiki/Nothing_to_hide_argument#Effect_on_privacy_protection">Ana Viseu, Andrew Clement, Jane Aspinal, posredstvom wikipedia članka "Nothing to hide argument"</a>
- <a class="external" href="http://www.unhcr.rs/media/Opsta%20deklaracija%20o%20ljudskim%20pravima%20(1948).pdf">Opšta deklaracija o ljudskim pravima (1948)</a>
- <a class="external" href="https://web.archive.org/web/20130927221000/http://unyearbook.un.org/1948-49YUN/1948-49_P1_CH5.pdf">Yearbook of the United Nations, na strani 535 su podaci o glasanju i odmah iza sledi tekst usvojene deklaracije</a>
- <a class="external" href="https://twitter.com/snowden/status/653705501381947393">twitter: Edward Snowden</a>
- <a class="external" href="https://en.wikipedia.org/wiki/Data_mining">wikipedia: Data mining</a>
- <a class="external" href="https://en.wikipedia.org/wiki/Digital_footprint">wikipedia: Digital footprint, shadow profiles</a>
- <a class="external" href="https://www.techopedia.com/definition/29453/facebook-shadow-profile">technopedia: Facebook shadow profile</a>
- <a class="external" href="https://lifehacker.com/google-knows-even-more-about-you-than-facebook-1825508058">lifehacker: Google knows even more about you than Facebook</a>
- <a class="external" href="https://en.wikipedia.org/wiki/Social_engineering_(security)">wikipedia: Social engineering</a>
- <a class="external" href="https://en.wikipedia.org/wiki/Hardware_backdoor">wikipedia: Hardware backdoor</a>
- <a class="external" href="https://en.wikipedia.org/wiki/Man-in-the-middle_attack">wikipedia: Man-in-the-middle attack</a>
- <a class="external" href="https://labs.rs/sr/istorija-pretrage-interneta/">lab.rs: Istorija pretrage interneta</a>
- <a class="external" href="https://labs.rs/sr/zadrzavanje-podataka-o-komunikaciji-u-srbiji/">lab.rs: Zadržavanje podataka o komunikaciji u Srbiji</a>
- <a class="external" href="https://labs.rs/sr/nevidljiva-infrastruktura-onlajn-pratioci/">lab.rs: Nevidljiva infrastruktura: Onlajn pratioci</a>


Za dalje čitanje:
- <a class="external" href="https://en.wikipedia.org/wiki/Universal_Declaration_of_Human_Rights">wikipedia: Universal Declaration of Human Rights</a>
- <a class="external" href="https://en.wikipedia.org/wiki/Right_to_privacy">wikipedia: Right to privacy</a>
- <a href="/knjige/pobunite-se/">Stefan Kesel u knjizi "Pobunite se! govori o teškoćama prilikom donošenja deklaracije.</a>
- <a class="external" href="http://svetlost.org/podaci/orvelova1984.pdf">George Orwell, 1984</a>
- <a class="external" href="https://www.eff.org/deeplinks/2009/12/google-ceo-eric-schmidt-dismisses-privacy">eff: Google CEO Eric Schmidt Dismisses the Importance of Privacy</a>
- <a class="external" href="https://www.quora.com/Are-HTTPS-websites-safe-when-accessed-through-open-WIFI-networks">quora: Are HTTPS websites safe when accessed through open WIFI networks?</a>
- <a class="external" href="https://labs.rs/sr/nevidljiva-infrastruktura-uzbudljiv-zivot-internet-paketa/">lab.rs: Nevidljiva infrastruktura: Uzbudljiv život internet paketa</a>
- <a class="external" href="https://labs.rs/en/metadata/">lab.rs: metadata</a>
- <a class="external" href="https://labs.rs/sr/501/">lab.rs: Hacking Team : “Italijanski posao” srpskih službi bezbednosti</a>
- <a class="external" href="https://labs.rs/sr/nematerijalni-rad-i-prikupljanje-podataka/">lab.rs: Nematerijalni rad i prikupljanje podataka - Algoritamska Fejsbuk fabrika</a>
- <a class="external" href=""></a>
