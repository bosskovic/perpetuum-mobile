---
slug:        "vrsta"
title:       "Vrsta i severni Bioč"
description: "kroz krš i kamen"
excerpt:     "Bioč je krajnje istočna planina ovog kompleksa oivičenog Pivom, Drinom i Sutjeskom. Sa njega se pružaju najlepši pogledi prema Durmitoru koji je dalje na istok."
categories:  ['2012-trnovacko-jezero']
photos:
  -
    key: 007.jpg
    title: Gredelj
  -
    key: 009.jpg
    title: Uspon na Vrstu
  -
    key: 011.jpg
    title: Uspon na Vrstu
  -
    key: 012.jpg
    title: Leteća veverica na Vrsti
  -
    key: 013.jpg
    title: "'Grupni selfi' na Vrsti"
  -
    key: 020.jpg
    title: Spust prema Trnovačkom jezeru
videos: ["Ytwyu8uZLwU"]
image: "/2012-trnovacko-jezero/vrsta/img/003.jpg"
  
---

Ujutro smo mahnuli Goranu i ekipici koja je krenula prema Perućici i posle kud koji, a mi smo se uputili ka severnom delu Bioča 
koji se nadnosi nad Mratinjem i Pivom.

<a class="no-margin" href="/2012-trnovacko-jezero/vrhovi/20120715-00-mapa.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120715-00-mapa.jpg" alt="Drugi dan - uspon na Bioč">
</a>

{% include layout/content/img_horizontal.html file_name="006.jpg" %}
Krenuli smo istom onom stazom preko Šarene lastve za vrh Maglića i zatim se odvojili prema prevoju između Trzivke i 
Maglića. Nakon tog skretanja sa uspona na Maglić staza više nije markirana i na većini mesta ni ne postoji neka utabana 
staza. Ponegde postoje "čovečuljci" od naslaganog kamenja koje su postavili planinari i čobani ali uglavnom se put preko 
sipara, snežnika, livada i kroz kleku bira slobodnom procenom. Za razliku od jučerašnje šetnje grebenom Maglića, danas 
smo gotovo sve vreme bili stešnjeni u doljama i jarugama.

<a class="no-margin" href="/2012-trnovacko-jezero/vrhovi/20120715-08a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120715-08a.jpg" alt="Pogled iz okoline Bojanski vrata">
</a>
<span class="caption text-muted">Pogled iz okoline Bojanski vrata</span>

{% include layout/content/img_horizontal.html file_name="011.jpg" %}
Konačno stižemo na Vrstu – prvi u nizu vrhova koje smo došli da obiđemo. Sa njega se pruža malo drugačija perspektiva. 
Maglić se vidi u celosti. Iza Maglića se naslućuje rupa u kojoj je jezero, a oko rupe vrhovi Trzivka, Trnovački Durmitor 
i u pozadini greben Volujaka. Ispred Maglića, tj. pored njega je Vučevo, opkoljeno kanjonom Drine/Tare sa severa, Pive 
sa istoka i sa juga prostranom dolinom u koju se smestilo Mratinje. Sa druge strane kanjona Pive lepo se vidi Crkvičko 
Polje, Pivska planina i Durmitor u pozadini. 

<a class="no-margin" href="/2012-trnovacko-jezero/vrhovi/20120715-37a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120715-37a.jpg" alt="Pogled na ostatak Bioča sa Vrste">
</a>
<span class="caption text-muted">Pogled na ostatak Bioča sa Vrste</span>

Neposredno na jug vide se vrhovi Bioča: Grdelj, iz čijeg podnožja smo se i 
popeli na Vrstu, zatim bezimeni vrh povezan prevojem sa Vrstom. Taj vrh je još jednim prevojem – Sedlom, povezan dalje 
sa vrhovima Nož i Bioč, i dalje grebenom Zmajeva greda. Iza Gredelja proviruju vrhovi Bioča: Bubreg, Veliki i Mali Vitao.

{% include layout/content/youtube.html id="Ytwyu8uZLwU" %}

{% include layout/content/img_horizontal.html file_name="013.jpg" %}
Najavljena promena vremena je počela da nas sustiže, a njen vesnik je bio vrlo jak vetar koji je nagomilavao tamno sive 
oblake. Dok smo izašli na Vrstu, naleti vetra su postali toliko jaki da su nas obarali s nogu. Spuštajući se na prevoj, 
odlučujemo da ne rizikujemo da nas oluja uhvati na tako izloženom mestu. Naleti vetra su donosili kapi kiše, a Mića, 
Dajana i Ela su rešili da istrče bar još na taj prvi (bezimeni) vrh, udaljen dvadesetak minuta žestokog uspona. Alen i 
ja ih čekamo u podnožju.

<a class="no-margin" href="/2012-trnovacko-jezero/vrhovi/20120715-30a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120715-30a.jpg" alt="Pogled prema Magliću i Volujaku">
</a>
<span class="caption text-muted">Pogled prema Magliću i Volujaku</span>

{% include layout/content/img_horizontal.html file_name="019.jpg" %}
Sastajemo se ponovo, i krećemo nazad putem kojim smo došli. Vetar i dalje snažno duva, toliko snažno da je crne oblake 
odneo negde prema Durmitoru, ali doneo nam je novu brigu: miris dima i paljevine. Krećemo se kroz jaruge i vidici su nam 
vrlo ograničeni, računamo i prebiramo po glavi koliko bi bili bespomoćni u slučaju obližnjeg požara pri ovakvom vetru. 
Konačno izlazimo na prevoj i vidimo sivo nebo iza Vučeva koje se povremeno zacrveni – gori kanjon Drine nekih 30ak 
kilometara od nas.

{% include layout/content/img_horizontal.html file_name="021.jpg" %}
Miris dima prati nas sve do prevoja između Trzivke i Maglića, ali sad bar znamo gde gori. Vetar je odneo oluju negde 
daleko, i ostaje pitanje da li smo možda trebali da nastavimo po planu i obiđemo Nož, Bioč i Zmajevu gredu. Tešim se 
logikom kako je bolje kad god je to moguće ići "na sigurno", jer isto tako se moglo desiti da vetar nagomila još oblaka 
umesto što ih je raspršio. Zmajeva greda za neki drugi put – utešna nagrada je više vremena za kupanje u jezeru.

<span class="caption text-muted pull-right">Integralni tekst napisan krajem jula 2012.</span>