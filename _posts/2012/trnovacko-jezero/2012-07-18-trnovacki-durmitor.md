---
slug:        "trnovacki-durmitor"
title:       "Trnovački Durmitor"
description: "levitiranje iznad jezera"
excerpt:     "Za kraj obilaska planina u okolini Trnovačkog jezera ostavili smo onu koja mu je dala ime - Trnovački Durmitor. U pitanju je kamena gromada koja se nadnosi nad samim jezero koje gledano iz tog ugla najviše podseća na srce."
categories:  ['2012-trnovacko-jezero']
photos:
  -
    key: 010.jpg
    title: Trnovačko jezero sa Trnovačkog Durmitora, možda najlepši ugao
  -
    key: 011.jpg
    title: Trnovačko jezero sa Trnovačkog Durmitora, možda najlepši ugao
  -
    key: 015.jpg
    title: Trzivka, a dve buvice na vrhu su Dajana i Mićko
  -
    key: 016.jpg
    title: Bioč (Vitlovi), Lebršnik i Volujak
  -
    key: 022.jpg
    title: Miloš Ćalasan, lovac iz Mratinja i letnji čuvar Trnovačkog jezera, vešto motornom testerom pretvara šumu oko jezera u drveni nameštaj
  -
    key: 024.jpg
    title: Dva skauta iz Nemačke sviraju i pevaju na obali Trnovačkog jezera. Nadrealno...

image: "/2012-trnovacko-jezero/trnovacki-durmitor/img/011.jpg"
videos: ["OtiaIH0mNFk", "r8OniIrX4Rc", "Psszox76V0s", "96HmErutpOk"]  

---

<a class="no-margin" href="/2012-trnovacko-jezero/vrhovi/20120718-00-mapa.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120718-00-mapa.jpg" alt="Peti dan - uspon na Trnovački Durmitor">
</a>

{% include layout/content/img_horizontal.html file_name="010.jpg" %}
Ređaju se dani i gomilaju utisci ali i umor i žuljevi. Ponestaje nam i preostalih destinacija oko jezera. Poslednja naša 
šetnja od Trnovačkog jezera vodi nas ponovo preko Rudinskih koliba i Boje do Trnovačkog Durmitora. Do Rudinskih koliba 
je lako doći, pastirskom stazom od jezera. Dalje vodi markacija pravo u Boju i tu se putevi račvaju. Jedan put (ako tako 
uopšte može da se nazove) izlazi na Bojanska vrata i nije markiran. Drugi vodi na Trnovački Durmitor. Markaciju je 
moguće pratiti dok se ne dođe u strmo podnožje Durmitora, a dalje nema mnogo filozofije – samo strmo uzbrdo do vrha.

{% include layout/content/img_horizontal.html file_name="012.jpg" %}
Trnovački Durmitor je kameni vrh direkt iznad jezera koji pruža na njega pogled iz ptičije perspektive. Sjajno mesto za 
uživanje, osim ako ne duva ledeni vetar kao što je duvao tog dana. Osim jezera, lepo se vide i Maglić, Prijevor, Suva 
jezerina, Suha, Volujak i Zelengora u daljini. Štrči kupa Trzivke, svega nekoliko metara niža od Maglića, sa jedne njene 
strane je jezero a sa druge Ordeni dolovi, široko relativno ravno polje prošarano klekom i siparom. Iza dolova je Bioč i 
njegovi vrhovi Veliki i Mali Vitao.

{% include layout/content/img_horizontal.html file_name="018.jpg" %}
Trebalo je da nastavimo i obiđemo još nešto, Trzivku ili Vitlove ali se ipak dogovaramo da to ostavimo za neki naredni 
put. Mićko i Dajana obilaze Trzivku i zajedno se spuštamo do koliba i jezera.

{% include layout/content/video_thumb.html id="96HmErutpOk" %}
Predveče su do jezera "zalutala" dva skauta iz Nemačke (Maks i Danijel), u kratkim čakširama, sa smešnim kapicama, 
prevelikim rancima i gitarom. Pozivamo ih da nam se pridruže pored vatre i zabavljaju nas do kasno u noć.

<span class="caption text-muted pull-right">Integralni tekst napisan krajem jula 2012.</span>