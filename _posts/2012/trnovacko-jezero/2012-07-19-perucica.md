---
slug:        "perucica"
title:       "Perućica"
description: "kroz prašumu do velikog vodopada"
excerpt:     "Prašuma je šuma koja nije dirana vekovima, gde se drvo ne seče, već se pušta da prođe kroz sve svoje životne stadiume neometano. U Evropi postoji svega nekoliko ovakvih mesta, i Perućica je jedno od njih. Čak i laik kao ja može da vidi i oseti da je ova šuma posebna."
categories:  ['2012-trnovacko-jezero']
photos:
  -
    key: 001.jpg
    title: Polica u spavaćim kolima - samo moja

file_name:
  header_img: "img/014.jpg"
videos: ["6h9mVKuhaXE"]
  
---

<a class="no-margin" href="/2012-trnovacko-jezero/vrhovi/20120719-19a-mapa.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120719-19a-mapa.jpg" alt="Šesti dan - uspon na Trnovački Durmitor">
</a>

{% include layout/content/img_horizontal.html file_name="002.jpg" %}
Poslednji dan, od ranog jutra daje znake da će biti vrlo topao. Pakujemo se, dajemo poslednje instrukcije našim Nemcima 
koji se penju na Maglić i krećemo put Prijevora. Od Prijevora kolima do Dragoš sedla.

{% include layout/content/img_horizontal.html file_name="029.jpg" %}
Dragoš sedlo je prevoj na Magliću sa kojeg je moguće ići prema Mrkalj kladama i Vučevu. Danas se tu nalazi mali parking 
i kratka markirana staza (oko 200m) koja vodi do stena sa kojih se pruža lep pogled na prašumu Perućicu, na masiv 
Volujaka iza nje, na dolinu Sutjeske u koju se Perućica uliva i na Zelengoru koja se pruža iza.

{% include layout/content/img_vertical.html file_name="021.jpg" %}
U samom srcu Perućice belasa se 70ak metara visok vodopad Skakavac. Više puta sam ga gledao sa ovog vidikovca, prošle 
godine sa stene kod Zečevog dragoša (neposredno iznad vodopada) i tada sam prošao blizu podnožja ali nikad nisam bio baš 
ispod samog vodopada. Prateći kartu, gps, ranija iskustva i uputstva lokalaca, krećemo spiralno da se spuštamo sa Dragoš 
sedla. 

{% include layout/content/img_horizontal.html file_name="013.jpg" %}
Prašuma je šuma koju čovek ne dira veoma dugo i u kojoj je vegetaciji dozvoljeno da u svom izvornom sastavu i rasporedu 
napravi pun krug. Stabla nesmetano rastu stotinama godina i desetinama metara, a kada dovoljno ostare padaju pod 
sopstvenom težinom. Te grdosije prečnika i po dva-tri metra niko ne uznemirava kako u životu tako i u smrti. Nastavljaju 
da leže i raspadaju se na šumskom podu vraćajući u okolinu svo bogatstvo koje su vekovima upijala.

{% include layout/content/img_horizontal.html file_name="012.jpg" %}
Jedna od poslednjih takvih šuma u Evropi je Perućica. Osećaj prolaska kroz nju je magičan. Pored debelog 'lada stoletnih 
stabala, oseća se i drevnost šume. I šumski pod je drugačiji nego u šumama kojima se gazduje. Lepo je to sve videti i 
osetiti, ali ujedno je i tužno to što se toliko čudimo i divimo kada vidimo šumu koja izgleda onako kako bi sve šume 
trebalo da izgledaju.

{% include layout/content/img_horizontal.html file_name="016.jpg" %}
Imali smo sreće spuštajući se do vodopada. Izbegli smo klizišta, vododerine i stene i prilično lako sišli tih 400 kusur 
metara. Teško je rečima opisati kameni amfiteatar dubok stotinak metara, nad kojim se sa jedne strane nadvisuje šarena 
stena Zečevog dragoša, sa druge strme litice a između se stropoštava sa visine od oko 70 metara vodom bogata rečica 
Perućica. Vodopad je sebi iskopao bazenčić, tako da se tu sad nalazi malo jezero, koje smo morali da testiramo. Voda 
osvežavajuća, ima bar 2-3 stepena.

Vodopad gleda na uzano kamenito korito u kojem ključa Perućica i desno od njega kosa ravan oko 15x15m potpuno obrasla 
omanima koje obleću svakojaki leptiri. Mahovina, paprat, odraz u vodi, šarene stene, rekao sam odmah da je teško 
opisati...

{% include layout/content/youtube.html id="6h9mVKuhaXE" %}

Obilazak vodopada platili smo vrlo strmim usponom koji je usledio. Trebalo je vratiti 400+ metara koje smo izgubili. 
Ponovo smo imali sraće u traženju puta i brzo i lako smo izbili na markiranu stazu koja od Tunjemira ide do Dragoš sedla. 
Za sve ukupno, silazak, dugu pauzu i kupanje kod vodopada i penjanje trebalo nam je nešto više od tri sata. Na Dragoš 
sedlu nas u kolima čeka lubenica od desetak kila koju smo u slast savladali na vidikovcu sa pogledom na Perućicu i 
vodopad. Dostojna kulminacija našeg putešestvija.

{% include layout/content/img_horizontal.html file_name="033.jpg" %}
Poslednje mesto koje obilazimo je Dolina heroja u Tjentištu. Ne bih sada ovde mnogo da pišem o Partizanima, politici, 
istoriji, Bitci na Sutjesci, svako koga interesuje može lako da nađe nešto o tome u onoj meri u kojoj ga interesuje. 
Samo da pomenem da je pre 69 godina 20 hiljada partizana "planinarilo" danima po ovom području, okruženo sa 120 hiljada 
nemačkih, italijanskih i ustaških vojnika, konstantno bombardovano artiljerijom i avijacijom. Pri tome su sa sobom 
nosili oko 3 hiljade ranjenika. 

{% include layout/content/img_horizontal.html file_name="035.jpg" %}
Mesec dana su se povlačili po istom tom slabo naseljenom području u kojem smo mi sada 
bili, ali bez opreme, adekvatne obuće i odeće, bez pojačanje, snabdevanja, hrane ili lečenja. Trčali su na iste te čuke 
na koje smo se i mi sada penjali, borili se prsa u prsa da ih osiguraju i da obezbede koridor za povlačenje jedinica i 
centralne bolnice iz obruča. Posle mesec dana borbi, od Durmitora preko kanjona Pive i Tare, preko Vučeva, Bioča, 
Maglića, klisura Suhe, Sutjeske i Hrčavke, preko Zelengore, uspeli su da se izvuku iz obruča sa ukupno oko 7 hiljada 
žrtava. Nemci nisu zarobljavali. 

Ok je da svako ima mišljenje i stav o politici, levici i desnici ali svejedno mislim da je sramota da spomenik žrtvama 
koje su ovi ljudi podneli bude u takvom stanju u kakvom je danas.

<span class="caption text-muted pull-right">Integralni tekst napisan krajem jula 2012.</span>