---
slug:        "maglic"
title:       "Maglić"
excerpt:     "šetnja sa Goranom i Bukvalistima"
description: "Stigli smo u po noći na Prijevor i po mraku se sa svim stvarima dovukli nekako do jezera gde smo dremnuli do jutra. Rano ujutro iz šatora izlaze Goran i družina i zajedno se penjemo na Maglić."
categories:  ['2012-trnovacko-jezero']
photos:
  -
    key: 001.jpg
    title: "Po mraku 'pipamo' put od Prijevora do Trnovačkog jezera" 
  -
    key: 002.jpg
    title: Sa Goranom i Bukvalistima 
  -
    key: 004.jpg
    title: Pogled prema Trnovačkom Durmitoru, Volujaku i Trnovačkom jezeru 
  -
    key: 006.jpg
    title: Visoravan Maglića, iza Bioč (levo) 
  -
    key: 010.jpg
    title: Ovde se lepo vidi cela dolina Suhe, stešnjena između Maglića i Prijevora sa jedne i Volujaka sa druge strane 
  -
    key: 011.jpg
    title: Dolina Suge gde se spaja sa Sutjeskom; Zelengora iza 
  -
    key: 014.jpg
    title: Iza Bioča vidi se Pivsko jezero, Pivska planina iza njega, i skroz nazad - Durmitor
  -
    key: 017.jpg
    title: Trnovačko jezero
  -
    key: 018.jpg
    title: Trnovačko jezero

image: "/2012-trnovacko-jezero/maglic/img/017.jpg"

tags:
  - maglić
  
---

<a class="no-margin screen-only" href="/2012-trnovacko-jezero/vrhovi/20120714-00-mapa.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120714-00-mapa.jpg" alt="Prvi dan - uspon na Maglić">
</a>
<img class="for-print" style="width:80%;" src="/2012-trnovacko-jezero/vrhovi/20120714-00-mapa.jpg">

{% include layout/content/img_horizontal.html file_name="001.jpg" %}
Putešestvije je počelo za nas već standardno – od samog početka naporno. Posle cele radne nedelje, krenuli smo u petak 
popodne tako da u pola noći stignemo na Prijevor (najbližu tačku jezeru do koje se može stići kolima), prenesemo stvari 
do jezera (oko dva sata pešačenja) i tamo odspavamo nekoliko preostalih časova do jutra. 

{% include layout/content/img_horizontal.html file_name="002.jpg" %}
Ujutro se nalazimo sa Goranom i njegovom ekipicom planinara. Oni su uspon na Maglić sačuvali za kraj, a mi smo se 
natempirali tako da bar taj poslednji dan budemo sa njima. Luda ekipa, dobra atmosfera, mnogi se poznaju od ranije i već 
dobro znaju kako ko diše, a drugi su imali prilike prethodnih dana da se lepo uklope.

Najviši vrh Maglića je ujedno i najviši vrh BIH. Do njega vodi dobro markirana i utabana staza. Uspon je konstantan i 
bez velikih gubitaka visine (oko 1000m ukupne visinske razlike) i na vrhu se nalazi pečat. To su sve razlozi zbog kojih 
je ovo ubedljivo najposećeniji vrh u okolini Trnovačkog jezera.

{% include layout/content/img_horizontal.html file_name="014.jpg" %}
Staza najvećim delom ide uz vrlo strmu padinu Maglića (Šarena lastva) okrenutu prema jezeru i pomalo je nezgodna, 
pogotovo u silasku. Ali kao kompenzacija u svakom trenutku tu je pogled iz ptičije perspektive na veliko srcasto jezero. 
Po izlasku na greben (Carev do), perspektiva se pomalo menja, i otvara se lepši vidik prema vrhovima Bioča i Volujaka sa 
jedne strane, šumskih prostranstava Perućice i masiva Zelengore sa druge i Vučeva, kanjona Tare, Pive i Drine sa treće 
strane. Na momente proviri i Pivsko jezero a i Durmitor se jasno razaznaje (Sedlena greda, Bobotov kuk, Škrka, 
Planinica, kanjon Sušice, Štulac...)

{% include layout/content/img_horizontal.html file_name="015.jpg" %}
Greben je blago iskošena ravan obrasla travom i livadskim cvećem a staza je laka za hodanje. Vrh je kamenita čuka koja 
pruža nešto bolji pogled na prizore vidljive i sa ostatka grebena. Pogled prema jezeru, Trzivci, Trnovačkom Durmitoru i 
Volujaku je prelep. Kombinacija modro-plave boje jezera, sivkastih nijansi stena i sipara, belasanja preostalih krpa 
snega i celog spektra zelene boje vegetacije, od svetlo zelenih krošnji bukove šume preko žućkasto-zelenih livada do 
tamno zelenih žbunova "kleke", tj. borova krivulja. I još pored svega toga, pošto se jezero nalazi u rupi, reljef 
stvara dodatne šare senki i igre svetlosti u kombinaciji sa poluprovidnim senkama oblaka koje trče okolo. Prelep 
pogled, gotovo ravan vidicima na Prokletijama.

<a class="no-margin screen-only" href="/2012-trnovacko-jezero/vrhovi/20120714-14a.jpg" target="_blank" title="klikni za veću fotografiju" >
    <img src="/2012-trnovacko-jezero/vrhovi/thumbs/20120714-14a.jpg" alt="Pogled sa Maglića">
</a>
<img  class="for-print" src="/2012-trnovacko-jezero/vrhovi/20120714-14a.jpg" />
<span class="caption text-muted">Pogled sa Maglića</span>

Lepo smo rastegli i izgustirali šetnju po Magliću, osvežili se u jezeru i onesvestili do jutra u šatorima.

<span class="caption text-muted pull-right">Integralni tekst napisan krajem jula 2012.</span>