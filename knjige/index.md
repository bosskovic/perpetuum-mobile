---
title:       "knjige"
slug:        "knjige"
excerpt:     ""

---

Dobra knjiga informiše, podučava, provocira, uzbuđuje, i na kraju se staloži i ugradi u duh.
Čitanje knjige je kao istraživanje nepoznate zemlje. Ako te ne proguta živi pesak ili pojedu divlje zveri, do destinacije 
doneseš mnoštvo utisaka, od kojih će neki dugo ostati uz tebe. Ali ako tokom puta ili neposredno posle njega nisi pisao 
dnevnik i pravio mapu, kako vreme prolazi zaborav će gutati te utiske jedan po jedan dok ne ostane samo amorfna školjka,
sećanje da je to putovanje uopšte bilo, a nekad ni toliko.

Za neke od knjiga koje sam davno čitao, pogotovo ako je to bilo velikom brzinom, se sećam samo da li su mi se svidele ili
ne, bez mogućnosti da dobro objasnim zašto. Ali, otkrio sam toplu vodu i rado ću patent da podelim sa svetom:
kao dobro mi se pokazalo da nakon što već uložim desetine sati u čitanje knjige (ponekad i više), da dodam tome još jedan
ili dva, sednem, napišem i opišem kakav je utisak knjiga ostavila na mene. Prost sinopsis je lako naći, pa se fokusiram
na moj lični odnos, tj. šta je ono što mislim da sam naučio.

Zahvaljujući tim beleškama uspem dosta dobro da vratim osećaj koji sam ima nakon čitanja, pa čak i kada je 
prošlo više godina. Krivo mi je što to nisam počeo da praktikujem ranije i zažalim svaki put kada to ne uradim na vreme,
tj. čim pročitam knjigu.

Knjige koje su pisane na engleskom čitam u originalu, a takođe i one gde procenim da će englesko izdanje biti bolje. 
Tako sam nekako i krenuo da prikaze knjiga koje sam čitao na engleskom - pišem na engleskom a ostale na
srpskohrvatskom, pa je tako i ostalo. Bilo bi mi velik posao da sad sve prevodim i ujednačavam...

Naravno, kako vreme prolazi jednu knjigu smenjuje druga i moje znanje raste (nadam se i ja sa njim), pa su i ovi
prikazi samo uhvaćeni momenti iz prošlosti i nije nužno da i danas stojim iza svakog napisanog slova, a nemam to vreme i
ambiciju da prepisujem i ažuriram. To je što je. 